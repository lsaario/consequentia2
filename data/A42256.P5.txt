roberti grovii carmen de sanguinis circuitu gulielmo harvaeo anglo primum invento adjecta sunt miscellanea quaedam londini typis r e impensis gualteri kettilby ad insigne capitis episcopalis coemeterio pauli 1685 ad lectorem qvid hunc non ingenii sed otii mei partum lucem protulerit si tuâ intersit scire paucis accipe inambulabam fortè cum viro quodam amicissimo doctissimoque uti fit variis de rebus sermones serebamus cumque ille improvisò satis peteret ut circuitum sanguinis quem gulielmus harvaeus invenerat latinis versibus exponerem mirabar quod homini mentem venerit qui rem per se satis perplexam à nemine antehàc tentatam à quoquam exigeret nedum à qui poetarum numero nomen meum nunquam professus fueram neque quicquam eo genere scripseram nisi quod mihi aut magistrorum metus aut amicorum preces excusserant atque annum tum opinor duodecimum de versu faciendo ne per somnium quidem cogitaveram initio itaque renuebam strenuè cum verò nihil negando proficerem nisi ut ille vehementiùs instaret pareo propè invitus ad inusitatum mihi opus accingor vbi processeram aliquantulum sensi brevia salebras incidisse illud igitur quicquid erat operis rei difficultate perterritus abjeci quod annos aliquot apud neglectum jacuit atque aeternùm puto jacuisset nisi amicus alter egregius naturae rimator humaniorum litterarum amantissimus obnixè petîsset ut inceptum illud meum ad exitum perducerem certè hujus instituti jam poenitebat illius tamen precibus tandem victus superiore hyeme cum de febre quartanâ languerem graviora studia prohiberent medici id quod susceperam horis succisivis carptim uti poteram absolvi postquàm quaedam ad clariorem rei explicationem facientia praemiseram harvaeum de sanguinis circuitu disserentem induco atque ea etiam attingentem quae deinceps de animalium praesertim generatione scripturus esset cum que meminissem eum alicubi de ii mentionem fecisse quae de insectis eorumque ortu notaverat graviterque questum esse easvid harv de gener exerc 68 chartas quibus ista aliaque descripta fuerant militum rapinis periisse arreptâ hinc occasione ipsum de omni bello civili mirisque quae apud no factae sunt rerum conversionibus vaticinantem facio tum quaedam de felicissimo regis angliam adventu praelocutus nonnulla de societate regiâ optimi clementissimique carolus auspiciis institutâ paulò prolixiùs adjicit quasi summis philosophiae naturalis incrementis delectatus atque inde ad sanguinis circuitum quasi fluctu quodam delatus relabitur haec aliaque aspersa sunt ut te lector aliquâ saltem varietate recrearem opusculum istud qualitercunque absolutum viris aliquot poetices pariter ac medicinae peritis ostendendum curavi cumque illi nihil eo magnoperè reprehenderent alii verò edendum putarent illud ego publicum prodire passus sum adjunxi praeterea quaecunque mihi aut puero olim aut juveni exciderant quae quidem reperire potui pleraque ante sparsim edita reliqua nunc de lacerâ papyro descripta sunt neque aliâ sanè de causà nisi ut mediocrem fasciculum excrescerent nonnulla sunt quorum argumentum à poetarum genio quàm maximè abhorrere videatur sed mo est apud cantabrigienses ut quicunque aliquâ de comitiis disputaturi sunt de eâ amicorum aliquis carmine quasi praeludat hinc quaedam ad medicinam jurisprudentiam spectantia reperies ii autem caeterisque quae nunc damus si pro humanitate tuâ veniam concesseris indigneris quantum vole neque haec solùm sed mea omnia iratissimis grammaticis relegenda tradas imò mihi graviùs etiam quàm nunc succenseant musae gratiaeque omnes si unquam posthac vel tribus versiculis aut ipsi aut tibi molestus fuero vale erratum pag 11 lin 28 quod leg quid pag 16 lin 17 num leg nam p 18 lin 25 sithera leg cithara carmen de sanguinis circuitu gvlielmo harvaeo anglo primum invento musa mihi causa memora quo ferveat igne sanguis quam rapido exundans torrente feratur quid venam repleat cur tensa arteria pulsu perpetuo micet alternis residensque tumensque quidque intermisso praecordia verberet ictu non haec docta licet veterum cognoverat aetas non haec phillyrides chiron non ipse machaon non amythaonides non haec pulcherrima vidit quamvis discissis cuncta indagaret extis abderitani cultor celeberrimus horti nec tu magne senex coâ qui missus ab urbe ut male suspectos tua pelleret herba furore risisti meritò insani deliria vulgi nec solers phrygiis ortus galenis agris quem cognata diu mirata est rom medentem grataque posteritas omni venerabitur aevo nec caesalpinus nec tu praeclare soavi olim phaebaeas inter notissime turbas qua padus irriguos foecundat gurgite campos quaque antenoreas neptunus protegit arces et circumfusis tutas amplectitur undis sed quem felici laetata britannia partu edidit harvaeus notum per secula nomen harvaeus monstrator erat primusque latentes expediit causa priscisque incognita seclis eruit è tenebris piceamque abscedere nubem jussit obscuris accendit lumen rebus hic etenim varios expendit sedulus usus membrorum mentisque aciem per singula mittit sollicitus sectisque animantibus inspicit omnes morborum tacitus sedes secumque requirit unde trahant lentae renovata incendia febres et quo fonte quibusque exundet fluctibus hydrops quid maciem inducat quid iniquo pondere splenem attolat quae vi faciat lapidescere renes ille atque alias moriendi mille figuras vestigatque animo mortisque pericula longè summovet medicas parcis instantibus artes opponit prudens atque omnia mente volutat nec putat membris vitalem haerere liquorem tardaque per longos protendere stagna canales sed ruere celeri circum vertigine ferri convocat interea lectos tecta sodales queis praeclarae artes sacrum epidauria cordi atque ait experiar mihi quae comperta videntur sintne satis perspecta certis cognita signis vanae tantum specie amabilis error noscendi avidum falsâ sub imagine ludat arreptumque canem obtortâ cervice prehensum tollit mensâ resupinum ponit ille arrectis horret villis brachium morsu appetit magnis ululatibus omnia complet et pedibus pugnat sed nulli obsistere fatis fa est harvaeus validis complexibus urget atque infelicem luctantem plurima frustra per mediam extendit tabulam tum fune reductos innectitque pes vincla tenacia stringit cumque ita porrectus metuens pavitansque jaceret ille miser trepidans artus pectus anhelum tum placidè aspiciens vinctum sic ore profatur non inquit feritas animi non dira libido crudelem facit aut saevi inclementia cordis sed mihi mente imâ totisque recepta medullis laudis sacrum fame nolentem talia cogit moliri lenes abigit de pectore sensus fert animus caecas naturae aperire latebras occultas olim rerum perquirere causa captivumque diù vinclis exolvere verum certum est magna sequi tectas penitusque remotas explorare vias quo flumine sanguis agatur quo duce liventem inficiat nova purpura venam tu quanquam infandos miser experiare dolores immeritamque feras paenam solamen habeto mortis quod fato non si jugulatus iniquo quòd neque disruptus rabiosi dente molossi occideris nec te consumat pigra senectus nam neque per fossa foedamque ignobilis ulvam projiciere canis nec tabo membra liquescent nec tu nocturnis raptus laniabere monstris nec putrescentes corvus populabitur artus sed si quod fore confido mihi docta minerva riserit indulgens votisque vocatus apollo annuerit caeptis nunquam tua fama peribit sed quacunque mei pertinget gloria facti tu quoque notus eris totoque legeris orbe clarus aeternum vives moriture lycisca talia narrabat surdo dextraque coruscos cultellos effert gladiisque micantibus instat ut verò vulnus sensit fera corpore toto contorquet sese fremitu gravis intonat acri et simul infrendit nudatos spumea rictus dente oculoque minax frustra tremor ilium pulsat exercetque ferox vanam sine viribus iram namque illum summo conantem insurgere nisu intorti cohibent nodi clavique trabales senior nullo turbatus murmure pergit et rigidos en inexorabile ferrum perque leves tunica perque ultima viscera ducit intentusque operi extremi penetralia ventris pandit incisas properans divellere carnes illas hinc atque hinc manibus detrudit inde introrsum adnutans fumantia conspicit exta hîc jecur immensum vasto se pondere jactat et tumet tyrium vincit splendore venenum sic pulchrùm nitet nativo fulgurat ostro haec domus ut fama est tenerorum tristis amorum hinc procul intentans saevus sua tela cupido mollia languenti succendit pectora flammâ sive hîc vi magnâ multo percocta calore immutata novum sumunt alimenta ruborem seu potiùs nimio sanguis flagrantior aestu hîc faecem nocuam atque acri flavedine bilem exuit ardentem latex deponit amaros quod superest oleo molli pinguedine lentum et servat longos faciles concipit ignes hinc autem contra diversâ sede recumbit splen mole minor facieque obscurus usu hunc levibus perhibent pulmonem agitare cachinnis aut succum austerum atque humores colligit atros aut escam subigit stomachoque infundit acetum medio jacet ingluvies barathrumque macelli ventriculus magni protensus imagine sacci huic appensa olidas circumstringentia faeces intestina haerent variosque inducta per orbes multiplici gyro sinuosa volumina torquent haec membrana levi nexu complectitur arcto perque illam niveas cernit prorepere fibras quas primus doctâ detexit asellius arte lactiferasque vocat lactis de nomine vena pancreas renes plura miracula rerum transilit aut strictim festino lumine lustrat alta petit vitaeque arces invisere gestit stat supra expansum famâ memorabile septum altera carnoso par est circundata limbo altera pergameas imitatur lucida pelles et per transversas aequo libramine costa tenditur atque imas superis discriminat oris incipit hinc primum hirsutus se attollere thorax molliter inflexus curvatae carina hunc natura parens venturi praescia firmo costarum vallo solido muniverat osse hîc etenim assiduo motu praecordia pulmo ventilat inque vice hauritque rejicit aura hîc cor quod reliquis voluit praecellere membris ipse pater medium sublimi sede locavit sed neque summus honos neque propugnacula prosunt ille cruentatas mergens pectora palmas omnia crudeli properat discindere ferro irrumpitque aditus laxataque claustra revellit tum verò occultae sedes vitaeque recessus ostendunt sese cordis domus alta patescit ipsum autem tenero affultum pulmone superbum interiore cubat tecto penetralibus imis vitalesque omni diffundit corpore succos nunc penitus totâ intentis compagine nervi tollitur stricto tumidum mucrone minatur intentatque ictus nunc fibris mollè solutis decidit subitò flaccescens languida circum demittit latera cono procurrit acuto nec mora nec requies rapido sese ocyus euro colligit motus servat repetitque priores atque iterum assurgens solidum densatur orbem atque iterum longum pendentia filum remittit nam natura sagax pariter nobisque ferisque mirâ arte geminas divisit corda cavernas quae modo turgentes ingesto rore tumescunt et mox emisso subsidunt sanguine nempe nil stabile immotumque datum est mortalibus aegris nec sine continuo ducenda est vita labore exoptata quies mors est cor mobile pulsu perpetuo quatitur trepidatque ex corde superno quatuor enatae procurrunt ordine vena hinc binae atque illinc facies non omnibus una non idem est habitus par crasso tegmine tuta albet inclusos occultat cauta liquores par tenues tunica pellesque induta nitentes purpureum ostentat laticem livensque fatetur internos minio nativo ardescere tractus illas spiritibusque tumens turgidus inflat leni placidus percurrit flumine sanguis verùm corde omnes eodem fonte coortae grandescunt primùm fluvio majore feruntur post autem angustos subitò tenuantur amnes inque canaliculos aliosque aliosque tributae decrescunt sensim filisque extensa minutis exta per carnes atque omnia membra vagantur vivificum cunctis afflantes artubus ignem haec aliis olim satis explorata relinquit ast ipsum interea cupidum nova cura fatigat quis cordis molem exagitet labor unde calentes accipiat succos quas extrudat oras quo fluat exundans per aperta foramen sanguis sanguis qui inducto venarum tegmine clausus ambiguos trahit anfractus fallit eundo sic ubi lentus arar tacito per pinguia repit culta gradu lenique pererrat pascua rivo incertum est partes labatur illas cum verò injectas accepit gurgite mole et trabibus fraenantur aqua vehementior exit mutatusque fremit superatoque aggere spumans saevit rhodanum violentas concitat undas ergo placet tepidos amnes cursumque ruentis sanguinis obstruere nodo constringere vena sunt geminae ante alias insignes mole modoque illam jure cavam vocitat romana juventus hanc olim graii dixerunt nomine aortam contiguis pariter labuntur fluctibus ambae et socios ambae spargunt per corpus ramos hanc harvaeus hanc oculisque animoque remensus forte cavam primò tenui complexus habenâ amplum intercludit filo cohibente canalem obsepitque vias atque hîc mirabile visu qui propior cordi sanguis dilabitur ultrò cordis auriculam depletaque sanguine vena concidit vacuas jungit sine flumine ripas qui verò excelsâ vitae distabat ab arce longiùs astricto praeclusus stamine caeptum sistit iter magnoque attollit vas tumore distentas tunica claustra obstantia pulsat implicitos nequicquam ardens perrumpere nexus postquam haec harvaeus solerti mente notârat ipse manu nodos vincula linea solvit tum subitò emissus per mota repagula sanguis patulas cordis cellas tecta refertur haec ubi visa seni multumque expensa sagaci arripit ingentem vincloque innectit aortam omnia nunc diversa videt nunc altera surgit naturae facies nam quà longissima vena perplexos ultra nodos porrecta jacebat mollior elapso flaccescit sanguine sed quà interiùs spectat cordi conjuncta sinistro dura riget succoque superveniente tumescit allabensque liquor spatiis conclusus iniquis aestuat introrsum vitalemque ampliat orbem et propè disrupti intendit retinacula cordis etiam rite expensis simul omnia circum laxat vincla senex magno simul impete sanguis emicat prono decurrit concitus amne corque vice peragit renovatque arteria pulsum quantum efferre valent moribundi languida membra harvaeus qui cuncta animo securus obibat constitit attonito similis paulumque moratus tandem charos dictis affatur amicos vos quibus alma salus curae est qui sacrum medentûm pocula miscetis quorumque potentibus herbis fata retardantur miserumque extenditur aevum accipite haec animis memoresque recondite vestris et veras demum vitae cognoscite causa dissimiles vena varios formantur usus hae primùm acceptos pleno de corde liquores carnibus instillant toto corpore miscent regressos illae cordis penetrale refundunt principiò sanguis fonte eluctatus ab uno conjungit vires magno flumine fertur post autem rivos scindit sese usque minores tunc iter obscurum ingrediens caecosque meatus exile venarum apex parvula lentus vas subit majora petens semper eundo auctior immensus redit praecordia torrens nam velut irrigui fontes fluviique minores thamesin leni deducunt murmure lymphas ille novo fluctu lato spatiosior alveo crescentes undas sinuoso nerea tractu promovet ingentique impellit flumine pontum haud aliter summo rediens è corpore sanguis tenues primùm vena parvosque canales insinuat sese subito majora redundans vas petit tandem collectos undique rivos inque cavam cogit ripisque coercet eisdem illa gravis tumet refluo distenta liquore partem oneris ponit cordisque eructat oras quod simulac sensit venientis pondera succi tenditur rigidum massâ majore gravatum omnibus insurgit fibris multaque potens vi sanguineum amplexans laticem constringit ille quà data porta ruit pulmonem protinus omnem proluit tetrum exhalans de pectore fumum aetheriâ nimium fervorem decutit aurâ atque inspirato vitales aere flammas suscitat raptim caelesti accenditur igne tum nitor effaeto redit nova gloria succo jamque sinum cordis laevum fulgentior intrat atque inde vastam magnâ vi pulsus aortam prosilit illa ictu distenditur simul omnes expansi toto subsultant corpore ramus sanguinis hoc iter est atque haec via regia vitae perpetuis agitur gyris membra omnia circum atque iterum vena iterumque corda recurrit itque reditque viam celerique reciprocus aestu sua conversus vestigia volvitur amnis atque indefessum peragit circumfluus orbem hunc motum ho cursus innexa solutaque vena monstrat extantes diversâ parte tumores non etenim instabili fertur pede mobilis humor ut levi euripus dubiâ revolubilis undâ sed certis semper gradibus pergitque reditque nam qui perluto veniunt è corpore succi promptior cor lapsus via tuta patescit sed refluis validum opposuit natura tridentem et ternâ clausas munivit cuspide porta quique è compresso pelluntur corde liquores exitus facilis datur remeantibus obstant claustra lunatae stantes limine valvae verum haec ipse equidem modicis conclusa libellis expediam atque alias rationes insuper addam cur medicus leni constringens brachium nexu cum gravis accensas populatur flamma medulla inferiùs venam secet quà proxima carpo est quid faciat nodos varicoso poplite quidque sanguinis impediat subitum per prona relapsum pluraque purpurei laticis monstantia cursus tum genitale arvum vitae primordium pandam ut genus humanum pecudesque caerula monstra cuncta ovo exorta puncto saliente creata nec nostram effugient quantumvis parvula curam quae miranda magi subtili texuit arte natura primum adductis prorepere fibris jussit mox pictis volitare per aera penni forsitan haec etiam non multum ingrata docebo ni mea crudelis compilet scrinia mile nam mihi nescio quid laevi men aegra minatur arma procul video fulgentes aere catervas quae rabies animi quae tanta insania cive perculit ingratos atque serum praelia raptat felices nimium carolo regnante britannos hei mihi quas clade quos inimica tumultus fata parant cerno stagnantes sanguine campos cognatasque acies alternâ caede rubentes quod sibi vult styge prorepens consessus ab imâ diraque regali perfusa cruore bipennis ante precor mors atra graf mihi condat ocellos quam videam illius casus lacrymasque diei eheu quam variis jactabitur anglia fatis principiò miseram immanis dominabitur hydra sed ferus obscaenum serpens caput exerit orco terrificos spargens oculis flammantibus ignes oraque sanguineis turpatus lurida guttis inque ipsam ruit ille hydram de sede supremâ dejicit rursus tenebrosa tartara mittit mox aliam ipse hydram nocte pallentibus umbris evocat hanc subito nec opino vulnere mactat atque indignatus stygias detrudit ad undas sibila tentantem frustrà caput aegra plicantem tum spoliis divûm solioque superbit eburno et tria squamigero sceptra impius arripit ore jamque novo laetus regno rebusque secundis exultat vacuaque furens bacchatur aulâ▪ cogitur hic etiam infernas transnare paludes tum latebras tristes atque horrida tecta relinquens erepit gracilisque pigerque frigidus anguis sed solo armorum sonitu tremefactus inani deserta fugit caecoque reconditur antro extemplò faedis horrescunt omnia monstris qualia nec vastis sitiens alit africa campis nec varius salso pascit sub gurgite proteus harpyiasque hydrasque truce verasque chimaera ignotasque olim specie faecunda ministrant tartara nocte atrâ densâ caligine tectas luctantes secum atque mutua tela ruentes pater fessis tandem succurre britannis et tot pressa mali tantisque attrita ruinis anglia duret adhuc atque omni functa periclo excelsum nitidis iterum caput inserat astris nescio quis gelidâ insolitus mihi fulgor ab arcto exoritur dubioque illustrat lumine terras rarescunt tenebrae victaeque aquilone sereno diffugiunt nubes latum sol igneus orbem attollit totoque abscedunt aethere nimbus monstra novis radiis subitaque exterrita luce horrendas sedes tartara nota revisunt praecipitique fugâ patrium referuntur avernum fortunata dy quibus exornare triumphis quos miseris tandem plausus quae gaudia porta delitiae angliacae gentis regumque propago carolus alter adest sceptrisque potitur avitis stant gemini circum fratres ille aureus alter gratanti ingreditur similis tristissima nubes alterius caput obscurâ ferrugine cingit regale ambo latus stipant hic pergit urbem clamores inter laetos vota suorum hunc sequitur pax alma pleno copia cornu et pieta prisca fides gloria rerum quae neglecta diù pedibusque obtrita jacebat relligio antiquum sumit rediviva nitorem caelestique iterum affulget placidissima vultu quid non efficiat tanti praesentia regis illius auspiciis doctorum illustre virorum concilium accitur totoque ex orbe frequentes conveniunt iisdem succensi pectora curis quisque suum pulchrâ caput obvincire coronâ ardet audaci palmam decerpere dextrâ namque animum exacuit savor sub principe crescit laudis amor studiisque accenditur aemula virtu neve inimicitiae talus certamine sed quis ille quis est claro divorum sanguine cretus quem scriptis factisque admirandisque repertis insignem nobis mittit glacialis ierne quantum quae turba virum comitatur euntem cumque ipso parili gestit procedere gressu omnes ingenio praestantes artibus omnes non tot cumaeo folium abripiuntur ab antro atque abrepta levi volitant ludibria vento non tot cecropiae depastis floribus hyblae autumno glomerantur ape cum rauca resultant aera caeruleus resonat tinnitibus aether neve illi tenues dubiaque ab origine formas argutasque secant nugas sed pondera rerum solliciti tractant verique cupidine tacti singula pertentant certatim nobile semper fervet opus magnoque evolvunt cuncta labore quicquid immensi jactatur limite mundi quicquid pontus habet quicquid spirabilis aër quicquid terra parens summove cortice gestat aut imis occultat inexplorata cavernis nil illi praeclusum intentatumve relinquunt omnia rimantur felici indagine multa inveniunt aliisque investigata refingunt melius quaecunque olim ter maximus hermes tentavit quoties caluit memphitica fornax quaeque syracusio descripta pulvere vati barbarus immiti abrupit problemata ferro quaeque ignarus adhuc causarum viscera vidit dum frustra inversis extis inhiabat aruspex venturam exquirens sortem mentemque deorum illi quotidiè versant animoque manuque omnia scrutantes illis natura reclusas pandit opes neque se nebulis obscura recondit illi concretas mole corpus dura igne domant subitoque sua primordium solvunt et lunae solisque viam labentia coelo sidera describunt radio quibus orbibus errent terribili horrendùm rutilantes crine cometae serpentes atros pisces genus omne ferarum arte secant summâ spirantia membra revolvunt fibrillas omnes vas minutula quaerunt atque illis nostrum si fors superare laborem contigerit mihi jucundum est amabile vinci conscia men rectus sibi gaudet splendida nunquam facta premit minimumque alienis invidet ausis ho fama ad superos fulgentibus evehat ali no quoque posteritas aliquo signabit honore qui primo cordis certâ rate findimus aequor ignotosque olim vitae tranavimus amnes talia fatidico senior de pectore fundit interea diris animal cruciatibus aegrum immanes patitur secto thorace dolores cor tamen ad solitum accingit sese usque laborem et validis primùm crebris micat ictibus mox segniùs raro respondet verbere pulsu ancipiti tremit atque incertâ fluctuat undâ tum fatis victum cadit immotumque quiescit ferreus abscondit morientia lumen somnus horrentesque rigent artus calor os relinquit harveides animo pervolvens cuncta canemque exanimem spectans quo te inquit fata tulerunt mihi si raptum lucem revocare liceret et fugientem animam gelidis infundere membris sed prohibent parcae nullo jam carmine mane flectendi vel si tantum medicamina possent irae superûm terrent apolline natus fulmineo extinctus jactu quid nunc tibi tandem pro merito egregio vitae pro munere reddam nec tu defunctus planctu laetabere inani nec tua solabor pretioso fata sepulchro ista levem culicem vano splendore coronent quem brevis ingrati pastoris sustulit ira formicamve vagam quam incautam succina gutta implicuit pinguique revinctam rore peremit major honos tibi debetur tibi gloria major namque tui generis procyon sirius ardens inque domos superûm stellantia tecta recepti quin tu etiam aetherias conscendas tertius arces tu quoque caelestes inter numerabere flammas sublimique procul radian fulgebis axe neve canis vestro caelis formosior astro ullus erit non qui rabioso sidere tostos urit agros non qui leporis vestigia latrat num neque lethalem terras jaculaberis ignem inducens hominum generi morbosque famemque nec sata nec pecudes insano fervidus aestu extingues sed laeta tuo flaventia culta atque salutiferas herbarum lumine vires augebis floresque prata virentia sparge ignibus innocuis amicâ lampade mundum lustrabis medicasque haud nunc inglorius artes aeternâ placidaque nitens moderabere flammâ haec ubi dictum omnes sua quisque tecta recedunt harvaei famam ac laudes super astra ferentes miscellanea carmen quod recitatum est schola wintoniensi cum post tres septimanas instarent solennes discipulorum feria 1652 jam sol eoos à tergo liquerat indos et medium peragebat iter cùm forte sub umbrâ sepositis recubans curis clamoribus alto complebam monte inani carmine valles nec querulae volucres nec ver nec thessala tempe nec liquidi fontes nec odorae gratia flora nec nobis ventura dy nec roscida prata jam cantanda mihi nec enim mea labra perennes hauserunt unquam latex ignoscite sylvae et date jam fesso veniam sunt altera vobis carmina sunt vates alii mea fistula vestras deficit laudes quae sors regat edam septima cessit hyems septima vertitur aestas ex quo genitor teneris huc misit ab annis tempore jam ex illo tantum parnassia saxa pegaseasque dea phoebi numen adoro anxius nondum sperati culmina pindi visa mihi cunctos incassum impendo labores vanaque sollicitae perierunt acta diei cum verò ardentes submersit aequore currus composuitque diem phoebus requiemque reposco defessus tetricae fervent per tempora curae et mentem eripiunt vixdum prima soporis munera concipio subitò cum clangor ad aures pervenit dulces jubet evanescere somnos nempè hoc assiduè nec spes nec meta laborum nulla dy sudore caret nec gaudia pergunt nec dilecta quies tantùm noctuque diuque pallidus incumbo chartis verso libellos hic nobis mo est miseris haec vita poetis talia desertâ nequicquàm sede querebar ecce autem intereà propero moestissima gressu ipsa thalia venit tristisque devia tendit hei mihi qualis erat passis per colla capillis et laniata coma saucia pectora planctu pullaque funestos vestis protexerat artus et cithera ex humero gradienti appensa sonabat vix benè cognôram gemitu cum talia reddit venit summa dy lamentabile satum aoniae sordent musae parnassia sordent limen calcatis laurus conjuncta myricis usta jacet mediisque iterum superinnatat undis delos exagitur ventis exaruit humor castalius nisi jam lacrymae fletusque sororum fontes abiére novos jam delphica liquit templa sacrasque domos nota oracula spernit phoebus ipsa suas tritonia despicit arces saepè malum hoc nobis memini dirissima cornix dixerat stygiae lugubri carmine stryges per noctem auditae vox horrore replebant montem omnem mediis visae peneralibus umbra vidimus citharas nullo tangente moveri infandum dictu monstrum ter conscia fati contremuit cortyna ter vox maestu recessu venit ab interno terque imo mugiit antro sed men laeva fuit nec quid portenta monerent novimus demum expertae nunc omnia scimus nunc miserae cunctas terrarum trudimur oras utinam subito terra absorberet hiatu infelicem animam quid longae taedia vitae demoror aetnaeos jaculetur jupiter ignes caput hoc pectusque meum quid saeva deorum numen compello mea sunt quae postulo divos dixit densis ubi conspexerat umbris moerentem dirum sub pectore vulnus habentem te laeti casus inquit melioraque nostris fata manent tristes abeant de corde dolores et frontem fugiant nubes tibi prospera cedent omnia nec tardo venient tua gaudia gressu ter septem hesperio tingent se gurgite sol et totidem eoo surgent de gurgite sol tum certò ventura tibi quae pendulus optas tum positis liber studiis curisque solutus indulgensque animo tunicati gaudia ruris percipies laeta procul florere videbis pascua tum celsos inter discurrere monte fa erit latos canibus circundare saltus aut etenim damam aut grandi clamore fugacem terrebis leporem aut adige rete vulpem aut rivos propter placidos amoena fluenta pisciculos unco suspendes callidus hamo aut tibi frondosâ captanti frigus opacum sub platano viridique sedenti margine ripae calculus nitidâ numerabitur aureus undâ aut tu floriferi projectus gramine campi passibus ambiguis tonsos errare per agros lanigerosque greges armentaque bucula cernes interdum molli cum tu prostratus herbâ sole sub ardenti lassus sitiensque jacebis tum subitò blandus componet lumen somnus atque improvisus tibi jam defessa resolvet membra sopor placidamque dabit per corda quietem haec tibi cum faciles concedunt otia divi si nostri meminisse placet non grandia bella horriferasque tuba non arma virumque sonabis sed tenues ori gracilesque aptabis avena pastorumque ignes duraeque amaryllidis ira et ruri ereptum flebit tua fistula daphnin daphnin qui nuper sylvarum gloria latè per populos sua jura dabat siculosque volentes mitibus imperiis amicâ lege regebat non illo melior quisquam nec amantior aequi ille pana frequens precibusque thure colebat▪ et themidi excelsas ara templa locabat et pariter musa calamosque sovebat agrestes florebant colles pinguia prata virebant implebantque aura teneris balatibus agni laetaque securae tondebant arva capellae et lupus à stabulis ovilibus abfuit ursus sensit invidit belli furialis enyo immisitque novos pacatis gentibus ignes et plebem incendit studiis cuncta tumultu miscuit longam rupit discordia pacem non decor arboribus non sylvis prisca manebat gloria non pecudes ad pabula nota ruebant non tellus imbre assiduo sed caede madebat infelix strage virûm passimque per agros corpus pastorumque oviumque aggesta jacebant atque olim liquidus visuque argenteus amnis mare purpureas urgebat decolor undas omnia squallebant faedoque horrore rigebant populus rabie furiisque accensus iniquis saevit adhuc animis quae tanta insania cive perversos agitat quae mentem afflavit erinnys et sacrum atque ara temerataque jura queruntur atque infanda pati discunt causamque malorum daphnin clamabant ingrato murmure daphnin ad poenam fictâ pro libertate vocabant atque illum durâ comprensum compede stringunt illum ah crudeles miserando vulnere mactant et sacrum pulchrâ caput à cervice revellunt illum pastores suspiravere cadentem illum pugnantem nymphae flevere jacentem illum tu si forte vacat plorabis ademptum et tumulum slore cytiso consperge virenti non ut nunc maerens serulaque metuque coactus invitos aegro extundes de pectore versus sed faciles elegos injussaque carmina fundes nullius horrescens vultus irasque magistri cum te votis multùm exoptata revisit aurea libertas casus ne despice nostros cape fortunae comitem sociamque viarum ipsa libens ducam patrio te limine sistam talia dum memorat celeri per devia cursu fugit errantem contermina sylva recepit ex oculis sed quae mihi vaticinata canebat componunt animum gratâ spe pectora mulcent faedus inter anglos et confaederatas belgii provincias pactum 1653 caeperat immanis saevire per aequora mavors et bella nostro detonuere freto haec ut ab informi triton conspexerat antro fundit ad aequoreum talia dictum jovem huccine vesani progressa licentia ferri en etiam vestris mar dominatur aquis et tibi praereptum pateris pater optime regnum quo tandem credis re tibi stare loco saepe ego cum placidam caperem sub rupe quietem territus horrifico saepe fragore fui mirabar pulchro tam crebra tonitrua coelo mirabar toties emicuisse polum ast ubi cognôram risi cyclopea tela discat hinc dixi jupiter esse tonans nam saepè innocuae vibrantur ab aethere flammae nec rarò fatuum fulmen ab axe venit hic nunquam raucum casso cadit impete telum cum vomit ardentes ferrea canna globos en ubi mutatas fusus cruor inficit undas vix credo eoum sic rubuisse vadum en ubi truncatos piscis depascitur artus propugnatores en vorat ille suos aspice quà laceras absorbuit unda carina subitò genitor quam potes affer opem quòd si nec precibus nostro neque tangere voto aspice qui populi tam fera bella gerant illinc stat validâ stipata britannia classe hinc trahit innumeras belgia torva rate utraque complexu tellus latet abdita vestro illa tibi multum debet illa tibi hae precor ut stabili socientur foedere gens et vetus abruptâ lite resurgat amor dixerat tumidâ exardens pater aequoris irâ quid tibi cum nostris marspiter inquit aquis extemplò tortum posuit bellona flagellum marsque cruentatos lentiùs egit equos tum quoque neptunus ridens non praetia rursus non bella nostris finibus inquit erunt hinc est quòd positis subitò mitescimus armis hinc cingit nostras mollis oliva coma quid quae fuerit belli fortuna rogatis pace hâc de quo quisque triumphet habet prov xxi 17 qui amat vinum unguentum non erit dive ad ponticum stulte inter viola recubans amoena rosarum atque hederâ vinctus nocte dieque bibis et bibis blandi non sentis damna veneni re tibi cum poto diffluit ipsa mero assyrium tibi dive onyx diffundit amomum et semper nardum cinnama semper oles talus fortassis naris capiuntur odore non est lucri pontice talis odor obitum g c b coll joan cantab soc ergo jaces nec te lacrymae nec vota tuorum nec medicae poterant te retinere manus sed neque te rapuit fatum neque torrida febris pectora continuâ pressit anhela siti non ita festino venit mors improba gressu non tela pectus torsit acuta tuum sed fluidum lentâ pulmonem tabe peredit cordaque vicinâ laesit iniqua lue quae reliquos armis aperto marte trucidat callidior facta est insidiata tibi quaeque alios simul perfecto funere tollit te quasi partitim parca perire jubet nam dum tot libros tanta volumina versas dum latiis graias sedulus addis opes dum legis relegis totoque oriente requiris verbula retrogrado currere docta pede irrepens incauta subit praecordia tussis tussis hospitium non benè grata suum hinc tibi prima mali radix hinc mortis origo hinc maesto madidas tingimus imbre genas nam tibi dum tetrae bibitur fuligo lucernae credo ad funeream te vigilâsse facem ergo hunc dirus amor musarum hunc cura peremit hic nimiâ victus sedulitate jacet quid mirum insomnes qui tot traduxerat horas si benè jam multos dormiat ille dy dantur pharmaca humores elective moventia hei mihi quàm vario torquentur viscera morsu heu quam dissimiles morbi mihi corda fatigant heu quibus insidiis pereo quàm dispare fato huc pituita ruens praelargo pectus inundat flumine assiduo pulmonem depluit imbre illic praecipiti flammâ flagrantior ardet bilis insano praecordia decoquit aestu jam chaos antiquum rediit jam corpore uno aestatemque hyememque vides jam faedera poscunt et calor frigus positis jam discolor armis africa pallentem veniens amplectitur arcton hîc pigro concreta gelu mihi membra ligantur illîc continuae comburunt omnia flammae sic quà sulphureo late patet aetna camino undantem fumum crebras vomit ore favillas quà non rutilat vertex ubi deficit ignis perpetuas alit illa nives juvat usque tueri mitia securis incendia juncta pruinis haud aliâ ratione premor simul ardet alget corpus miserum insurgit frigusque calorque et medicas jam posco manus epidauria supplex templa adeo priscas ara numen adoro atque hanc languenti fundo de pectore vocem quicunque aedes atque haec delubra deorum incolis exaudi laetam mihi porrige plantam quae tam multiplici medeatur sola dolori finieram subitoque deus mihi talia fatur ex adytis imoque horrendùm sibilat antro utinam sineret rerum jam conditus ordo dissimiles uno medicamine tollere morbos sed vetuit natura parens cum jura darentur non voluit quicquam tantos agitare triumphos neve unam cunctis dominari humoribus herbam divisa imperium partita provida vires distribuit plantis hinc est quòd promptius illa torpenti gelidum deducit corpore serum illa movet bilem nigros fugat altera fumos nam sive occulto cunctarum faedere rerum congenerem succum similem trahat herba liquorem seu tectis pugnent odiis milite fuso victrici cedat plantae contrarius humor frustra tot morbis eadem medicina bibetur nam natura sagax cum leges poneret orbi uni odia atque uni innatos astrinxit amores ergo diversis armantur viribus herbae plantaque purgatrix proprium sibi deligit hostem gravidis vena sectio compertere potest quaenam haec obeso praepedita corpore vides ut altâ carne praepingues genae tumeant ut ampla membra vix portent pes ut tota prorsus mole desudans suâ laborioso lenta prorepat gradu sed pergit ad no fessa tam gravi malo veniens ab arte quaerit auxilium tuâ quid stulte ferrum stringis timidâ manu▪ suspendis ictum fortè parcendo necas crudelis istaec exulet clementia impacta tetrum sanguinem cuspis bibat et perforatis fortiter canalibus exiliat ater missus è venâ cruor saniesque facto proruens vulnusculo pulchrè nitentes inquinet patellulas sit faeta certe tu tamen frustrà time nè copioso destitutus pabulo nimiùm citato pergat lucem pede jejunus infans nempe quod reliquum manet satis superque est justior metus subit nè foeculentis innatans humoribus fastidiosus respuat cibum puer quicunque vano captus incassùm metu gravidis malignum sanguinem mitti vetas quia obsoleto luderis delirio insanienti vena tundetur tibi impossibile est dari panacaeam quid nobis panacen miras objicis herbas quid tam magniloquus panchymagoga crepas pocula cur toties eadem repetita propinas ad solitam dubius nauseat aeger opem nequicquam coâ tantum speramus ab arte non valet cunctis una medela mali nam modò ferventi succensus torreor aestu mox subito videor diriguisse gelu nunc malè combustae lybies minùs aret arena nunc improvisis diffluo totus aquis hîc caro laxatis pendet mollissima fibris hîc cohibet durus saxea membra tumor quaenam tam varios depellit planta dolores quaenam ita multiplici vi medicina valet siccet humectet caleat rigeatque necesse est et simul induret molliat illa simul tam sibi dissimilis si sit panacaea chimaera est nec juvat morbis ficta medela mei sed quia non possum per te panacaea valere per sic visum est tu panacaea vale omnis generatio fit eodem generali modo frustrà tumescens garrula jactitat ledaea prole sidereum genus frustraque mentito superbit progeny oriunda cygno omnes eodem nascimur ordine quodcunque lato amplectitur ambitu vel terra mater vel frementi oceanus pater profundo vitalem ab ovo ducit originem natura constans nec titubat pede incerta lapsanti nec errat instabili furibunda curru non illa saxo nixa volubili insana nutat nec celeres quatit pennas nec alâ deviante aetherias vehitur per aura sed firma perstans invariabili vultu stupendum protea despicit nec ponit aut sumit figuras arbitrio variantis aevi quicquid supernum prodit aethera cuicunque natura artifice manus admovit uno certa ritu consimili generavit ortu fidejussor datus una instantia non tenetur causa appellationis digest 46 tit 7 judicatum solvi l 20 cum apud sempronium cum te jura vocant cum te clamoribus urgent causidici dubio stasve cadisve foro si placet tua re hoc postulat optime quinti augeat ut partes officiosus amor ipse tibi fidam permitto faedera dextram et rogo par damni cedat ut una mihi sed tamen hâc vellem conditione ligari ut jubeas certum litibus esse modum victus abi nec frustra animo nova praelia verse cum causae fuerit lex inimica tuae quid juvat incassum nodosa lacessere jura iratamque iterum sollicitare themin non ego tantarum legum discrimina novi nec volo te toties anxius usque sequi si leges alias iterataque jurgia poscas mutatoque velis judice jura dari sat mihi sit primis caput objectâsse periclis et semel obstrictam non violâsse fidem auspicatissimum serenissimi regis carolus ii ad suos reditum ergo iterum laetas fa est agitare choraeas neglectamque diù sollicitare lyram quae modò demisso maerebat languida vultu anglia turbatas dilaniata coma nunc sua victrices mittit per tempora laurus et tremulam festo sub pede pulsat humum cui modò nec thamesis modò nec circumfluus humor suffecit tristi rore rigare genas nunc antiqua suis depromit massica cellis reclusoque fluunt caecuba vina cado fistula nec solitas diffundit plumbea lymphas nysaeo cessit vitrea nympha deo adventans carolus nobis haec gaudia fecit post nubem optatum redidit ille diem sic conturbatis ubi pontus inhorruit undis atque atrox fluctus accumulavit hyems notus amyclaeo effulgens cum castore pollux pacifico tumidas igne serenat aqua gratum sidus quàm suavi luce coruscas quàm pulchrum eoo tollis ab orbe caput pensilia innumeris resonant clangoribus aera certum est istâ relligione coli ipsaque multiplici collucet sidere tellus aemula stellantis te redeunte poli cum quondam medio fluitaret aequore delos immotum tenuit natus apollo solum non aliter vario vexata britannia fluctu caesaris adventu constabilita stetit sacrum majestas tu nobis divus apollo tu stator populis jupiter esto tuis obitum henrici glocestrensis et mariae arausionensis 1661 quaenam illa lento maesta procedens gradu quid immerentes laniat incassùm coma et lassa multo corda singultu quatit agnosco vultum divitis britanniae et os crebris irrigata fletibus nunc fessa durum lumen coelum levat nunc ore dubium pectus adducto ferit variisque celsum motibus quassat caput et omne demens colla rejectat latus incerta secum murmurans habitu quoque confessa casum praenitentem purpuram dispunxit atris inquinata sordibus lauro cupressum junxit suspirio tristi tenella strangulavit gaudia namqun heu britannos semper asperiùs premis fortuna mendax triumphorum decus ingens acerbis obruisti luctibus et no dolosos inter amplexus necas ro • eamque foedâ nube conspurcas diem sic cum corusco lumine ornatus pater phoebus sereno medius incedit polo ingra si • luna fraternum jubar et orbe nigro sidus auratum tegit jam cuncta festis personabant lusibus nec jam canoras aere ferali tuba horrebat anglus sed lyram dulcem chelyn citharamque molli motitabat pectine inchoatos pompa lugubris jocos turbat feroque frendit aspectu minax mors recentem territat rictu chorum binasque dextrâ jactat insultans face pieria primo fulmine obstupuit cohors tumidosque fluctus littore inclusit suo sed cum tremendum fata geminarent malum divulsit adversum aggerem exundans dolor lacrymaeque rupto proruentes obice largo rigentes imbre merserunt genas regina nostras thamesis partes venit trahitque secum mosa sociales aqua et ipse rhenus flumine immenso tumens caputque tristi vinciens arundine nobis amico congemiscit gurgite haec funera omnes orbe toto defleant tantos dolores una non tellus capit nuptias serenissimi carolus secundi magn brit c regis et illustriss catharinae potentiss lusitaniae regis sororis unicae jam ponto redit alta quies jam lenior aura componit pelagi rabiem positoque tumultu nova pacati coierunt faedera venti non jam saevit hyems non jam volvuntur aquarum ingentes cumulus nec turbant aethera nimbus sed lentis zephyrus volitans super aequora penni aequali placidas afflatu laevigat undas aut suavi tremulos crispat spiramine fluctus et brevibus rugis sulcat mare nulla procellas sidera progignunt non fax inimica capellae non hyades pluviae non importunus orion ecce autem interea mite pulcherrima puppis radit aqua mollique fluit per caerula lapsu et proram angliacas fulgentem obvertit oras stant circum nave aliae pinusque minores fulmineaeque trabes quas huc obsessa remisit africa quae mediam incolumem denso agmine cingunt hîc etiam elatum praefers neptune tridentem placaturus aqua si rupto carcere frendens irrueret notus aut junonis jussa capessens aeolus insanis laxaret vincula coris formosa attollunt comptae nereid os pulchriùs extantes undis suave canentes pulsantesque cavas festivo carmine rupes et scopuli resonant hymenaeis omnia latè collucent tedis facibusque jugalibus ardent thetis aemonium jam dedignata cubile natumque aeaciden peregrina ad littora tendit enuptura jovi quid tanto numine plausu laeta parant aut quos ducunt agitantque triumphos jam certus video pictas adnare carina et magnam nostris catharinam sistere terris illam avidi expectant amicâ voce salutant purpurei proceres totoque littore fervet aemula pleb vastisque ferit clamoribus astra reginam intereà festae longo ordine nymphae sacrata ingenti pompà pallatia ducunt regalesque struunt epulas vina coronant tu quae divam jove fortunante tulisti sacrum ratis non te jactabunt fluctibus austri atroces nec tuta mina horrebis iberas jam licet inventos repetas securior indos jam tua jussa ferent ambustis vultibus afri jam flavam tagus thamesin devolvet arenam largus ipse pater fluvio pretiosior ibit et tartessiaco rutilabit fulgidus auro usque adeò melius cuncta haec connubia mutant tu verò regina fave quae faedere gens junxisti stabile certâ pace ligâsti concordes longùm ducas suaviter annos et pallens decimum cum luna expanderit orbem parvulus excelsâ carolus tibi vagiat aulâ hunc musae nascentem atque hunc tritonia pallas respiciat charitesque piae cunabula versent hunc victrix bellona suis enutriat ulnis cumque inter superos praesens auguste recumbes qui veniat tibi serus honos hic trina capessat sceptra manu populos patriis virtutibus ornet belgas triumphantes cùm celcissimi illustrissimique jacobi ducis eborac▪ auspiciis navali praelio victi essent quid mirum est festas batavos agitâsse choraeas cum sugeret toto classis inulta mari scilicet invicto multum est cessisse jacobo quaeritur ex ipsâ lausque decusque fugâ saepe precor simile ducas bone belga triumphos proveniant laeti sic tibi saepe dy ad libellum suum exiguus liber e nunquam tamen auctior exi scilicet aur paulum desipuisse sat est finis