den wirdigen vnd vursichtigen heren burgemeysteren vnd rait manen der stat coelln vnsen lieue heren vnd besunderen gunstigen guden frunden vnseren fruntlich groiss mit bereiden dienst tzuvoran wirdige fursichtige lieue vre wyssheiden wille gelieuen zo wissen dat der kouffman alhie van dem tzwey vndtzwengigsten dage decembris neistleden bi vp diesen gegenwordigen dach groissen swaren druck vnd lyden ouch manicherley tribulacien der heren koenincklicher werde consul gekomen dat got der affkeren wille vnd tzom yrsten v vrsachen eyns iongen gesellen van bremen gebore dae man schynbar gefunden hait etliche schraetlen van golde vnd syluer dair durch alle sulcher frude guedere dair mit tzo doin gehat hat vn ouch syne guedere oeuermytz r w cosul oder reethe arrestiert vnd bekummert syn tzo de heren koenincks behoiff vnd da dem alderman beueil gegeuen eyn flyssich vpsicht vp die guedere tzo hauen dat die niet vermynnert od er verandert werden al hey dat vur r w dencke tzoverantworden vnd den seluen gesellen behalt genomen die thuer van londen eyn gefencknysse also genant dae hey dannoch vnthalden wyrt c vursichtige lieue heren vyss dieser vrsachen der kouffman vp eynen vrydach tzo auende den secssvndtzwensigsten dach ianuario oeuer mailtzyt sysende durch etliche r w consul vort ritter vnd edelinge oeuerfallen den hoff bynnen vnd buyssen mit groissem volck besatt vnd dem poertzener die slussel mit gewalt genomen vnd synt die heren mit vilheyt der dienre vp den sael gekomen den kouffman eyn erschrecken gestalt niet wyssende wat die meynonge gewest vnd also den kouffman syner mailtzyt verhyndert die halle maiss bewairt dat niemantz affkomen moechte vnd haint sich die heren de alderman ruem oder platz gesast vnd sich yre beueil na tzokomen wyder besprechen ein ritter thomas moir vpgestanden vnd den alderman mit der geselschafft angeroiffen vnd gesprochen dat sye sich yres komens niet erschrecken sulden want sy vyss beueill r w vnd de heren cardinaill geschickt syn vnd dar gesacht van besuydonge de heren koenincks mutzen goldes vnd syluers eynem van den vnseren befunden nu lesten gefencknisse gebracht wilchs r w noch tzertzyt hoge vnd scharff nit tzo hertzen genomen hedde dat syn gnade gleufflichen bericht dat vil van den kouffluden vns syn sulden die martyn lutthers boecher sich vnthielden vnd der noch alle dage mehe engelandt brechten dair durch ein groiss yrthumb de christen gelouuens sich vnder de heren koenings vndersaissen vnd vyss dem stailhoue sich eirst erhauen hedde vnd haint den seluen auent dry van den koufluden mit sich genomen vnd dem alderman ernstlich beuolen alle namen der koufflude iunck oder alt tzo boich stoenden vp ein bille gedachten hern thomas moir de morgen guyt tzytz oeuer tzo geuen vnnd darmit synt die heren den seluen anent vmbtrent tzwelff vren der nacht gescheiden vnd den morgen haint beyde vnse clercken sulchen bille mit der koufflude namen oeuergeleuert vnd presentiert dairnavp den seuenvndtzwentzigsten dach ianuarij na der mailtzyt syut r w vnd de heren cardinale consul oder reethe weder vp den staelhoff gekomen sess rittere vnd tzwene doctore vortander edelinge wie die waren vnd hait thomas moir alle der geselschafft vur gehalden dair noch eynige luttersse boechere die seluen vur tzo brengen vnd de moisten iunck vnnd alt vam alderman tzo heuen tzo eynem doctore sweren sulchen boechere vurbas tzo schuwen vnd dem also nit geschege sulle eyn yeder ter penen stain die dar aff komen wurde vnd synt dye vurss heren mit eyme yederen kouffman vp syn camer gegan gen vnd aldae gesoicht vnd wat boichere sy gefunden haint duytscher frantzoesischer wat spraiche die gewest syn doch niet dan dat alde vnd nuwe testament euangelia vnd andere duytsche bedeboecher sust anders gheyne luttersse boichere gefunden die alle mitsich genomen vnd dem heren cardinale presentiert vnd haint vort dem alderman beuolen dat hey mit acht personen van den aldesten stracks tzo westmunster volgen sulden vnd eynen genant hellebart billendorp mit sich brengen de also geschien vnd de heren cardinails huiss gekomen aldair dair hellebart ingeroiffen vnd eyme scharianten diener van wapen beuolen worden gefencknysse tzo brengen dairna der alderman mit anderen personen ingeroiffen vnd alda vur dem heren cardinale geknyelt vnd na velen vnd manicherley worden hait sich der alderman mit den gheuen yme gegenwordich waren tzwey dusent pont sterlinges verbynde moissen dat nyemant van den personen der vurgeroirter billen ouergegeuen bynnen tzwentzich dagen neist na eynanderen volgende vysss engelant niet reysen sulden wilchs iunck vnnd vlt den dach dairna tzo komen gegeuen wart c alfo na dem ende der tzwentzich dagen der alderman mitden gedeputierden vur den heren cardinale gekomen vnd begert dat syne gnade sulchen obgemelten verbuntenisse weder vntslain wulde angesien dar die tzwentzich dage dairmne sich der koussman verbunden hedde nu ouer die acht dage verlouffen vnd ein ye der nit reysen moiste syn syt tzo syme schaden versuympt hedde alsdo hait der heri cardinaill vp gehauen vur anderen heren die gegenwordich waren wie der kouffman sich hantieronge der kouffmausch afft forder vnd wyder vntgae dan die priuilegia vermorgen mit manicherley guederen der hansestede comodites niet synde vnd doch durch die koufflude der hanse allen marckten gekaufft vnd engelant gebracht vnd vp die cleyne costume verentert wurden dem heren koenynge affbruch vnd verkurtzonge syner tzoelle ouch syner gnaden vndersaissen groissem nachteil vnd schaden vnd hait dem heren tresorier van engelant ernstlich beuolen eyn besser vpsicht der dinge tzo hauen den costumerern oder tzoelneren warnunge tzo geue wat guedere die koufflude van der hansen int lant brengen werden die comodites niet synde dair van die groisse costume tzo nemen vnd wolde der cardinale dem kouffman geynen dach geuen eyn yccklicher sulchs syne frunde schrynen moechte zo antwerpen wair de tzo doin syn moechte ouch derhalnen tzwen doctore vi de heren koenyngs cantzelyen sende wulde mit deme kouffman der sachen haluen tzo handelen ouch eyn yeder vur sich selffs tzo henden der doctore verbynden sulde gheyne luttersse andere verboden boechere int lant tzo brengen vnd wat koufflude hernae engelant komen werden sullen sich sulchen doctoren presentieren vnd verbynden mit den vurss boecheren niet tzo handelen mit mehe vylen anderen worde vnd hait dairna den bant der tzwey duysent pont sterling entslagen vnd dat eyn yeder reysen moege wae hey tzo doin hait wirdige vursichtige lieuen heren wilt diese vnse schrifft im besten vpnemen vnd betrachten al vren wijssheiden profytlichst vur dat gude conthoir vnd dem gemeynen besten tzo wailfart beduncken want wat der cardinale spricht dat de hrren koenincks wille sulde nuder kouffman r w eynigen arbeit vur wende blyfft doch de heren cardinails wort der macht dan sulchs vur sich gain wurde al wail tzo vermoedenis wulde diesem conthoir tzo groissem nachteile vnd schaden komen vns gentzlichen vre vilgedachten wyssheiden die wyr gode dem heren aller wailfart vp dat gluckselichste beuelen dat wail mit dem besten bedencken werden vnd diese vnse schryffte besser vpnemen willen dan wyr wail schryuen konnen ex london den derden dach martio anno christi xvcxxvi alderman vnd gemeyne kouffman duytscher hansen tzo londen engelant residerende