epistola apologetica et paraenetica ad theologum quendam belgam scripta londini apud timotheum garthwait epistola apologetica paraenetica theologo quodam anglo ad theologum quendam belgam scripta vir clarissime literas tuas haga comitis nono maji ad data bredam missas unde tunc aberam tardius quidem quam pro temporis quo scribebantur ratione loco tamen maxime idoneo bruxellis scilicet accepi et statim regem adeundi alloquendi opportunitatem nactus literas illas tuas observantiae erga ipsum humanitatis erga plenissimas coram serenissima ipsius majestate recitavi unde gratum animi tui sensum pro nupera ipsius te benevolentiae per significatione intellexit optimum illud tuum de ipsius majestate amplius adhuc bene merendi studium magna cum voluptatate agnovit laudavit jussitque ut proximis mei ad te literis non meo tantum sed suae ipsius majestatis nomine gratias tibi agerem quod quidem nunc libens lubensque facio quid enim mihi gratius contingere potuisset quam ut de eodem viro idem esset judicium domini mei ac meum vel quid optatius aut jucundius quam idem habere mandatis votis quod sponte facturus essem ex officio facere si quid igitur voluptatis ex illo internuncio ceperis aequum est ut veriori uberiori jam fruaris perfundaris laetitia cum idem quod auribus mei ex ipso ipsius regis ore hausi testimonium non confirmatum modo sed auctum habeas quod vero tu pro verecundia tua nullum temet ipso ad conciliandam tibi regis nostri benevolentiam meritum agnoscis sed illud maximum ex parte regis ipsius bonitati aliqua etiam ex parte mihi opellae meae quam tibi praestiti tribuendum censeas ego quidem ut primum ex tribus sine tua veritatis injuria concedere non possum sic secundum absit ut negarem imo nec tertium omnino diffitebor nam indignus essem illa qua rex noster omnes fideles suos subditos dignatur gratia si vel peregrinos de illo bene meritos ad eandem apud illum gratiam quantum quidem esset non promoverem et ex peregrinis illos praecipue qui ejusdem religionis vinculo nobiscum conjuncti sunt bene autem de rege nostro merentur qui illum talem qualis revera est nempe bonum pium orthodoxum principem esse existimant melius qui quod ipsi sentiunt praedicando aliis etiam idem sentiendi authores sunt optime vero de rege de ecclesia de universa gente nostra merentur illi qui famam existimationem innocentissimi afflictissimi principis contra sinistros falsos de illo religionis rumores quibusdam ex nostris qui regem aut non norunt aut odio habent de industria sparsos nonnullis vero ex vestris nimium patulis auribus credulisque animis exceptos sartam tectam tuentur vel saltem tueri conantur quod te imprimis pro illa qua apud tuos merito vale gratia jam fecisse audivit porro quoties occasio dabitur facturum esse rex non dubitat interea mirari satis equidem non possum non quod hujusmodi rumores spargantur nam ut olim fuerunt sic nunc sunt semper erunt nonlatin alphabet sed esse aliquem sanae mentis qui talibus calumniis quae nihil non dicam veritatis sed nec verisimilitudinis quidem se habent aut velit aut possit fidem habere nam quibus quaeso indiciis constare quibus argumentis apud aequos rerum aestimatores probari potest regem nostrum paterna avita id est ab optime reformata religione ad romanam descivisse aut ulla ex parte animi sui sententiam mutasse nosti illud poetae quo semel est imbuta recens servabit odorem testa diu et nemo opinor inficias ibit regem nostrum ab ipsis incunabulis orthodoxa vere evangelica doctrina imbutum enutritum fuisse nam si quis secus dixerit aut senserit necesse est ut alterum ex duobus existimet etiam affirmet nempe vel ecclesiam tunc temporis anglicanam non fuisse orthodoxam quod nemo ex reformatis qui suam ipsius ecclesiam damnare nolit affirmare potest vel sanctissimum prudentissimum principem carolum primum nonlatin alphabet intelligo alienis sacris diversa ab ecclesiae anglicanae fide quam ipse non dictis modo factis scriptis dum viveret celebravit sed sanguine martyrio suo moriens obsignavit filium suum dilectissimum regnorum haeredem de industria instituisse educasse quod ut extremae est impudentiae dicere sic non minoris est dementiae credere sed annon fieri potest inquient illi susurrones diabolici ut quis recto quo prius incesserat tramite deviet fieri quidem potest sed multa quae fieri possunt non fiunt tamen et palam est regem nostrum eadem qua semper incessit via adhuc insistere iisdem quibus primum initiatus est sacris adhuc operam dare nam bi singulis diebus divini cultus officia matutinae scilicet vespertinae preces quibus ipse interesse solet aula ejus publice statis horis celebrantur et singulis septimanis die dominico conciones item publicae coram ipso habentur singulis denique mensibus post preces concionem sacrum synaxis adhibetur et haec omnia absque ulla pontificiae superstitionis mixtura secundum formulam ab ecclesia anglicana institutam usurpatam typisque ut omnibus innotescere possit editam peraguntur quod si quis adeo vecors sit ut haec omnia per simulationem fieri dicat nae illum non charitatis modo quae christianum sed candoris addo etiam rationis qui hominem decet expertem esse oportet nam quid christiana charitate quae dubia etiam ambigua meliorem partem interpretatur magi alienum esse potest quam de aliorum conscientiis non secundum ipsorum dictum aut facta sed juxta propriam aut temerariam aut malignam de illis suspicionem judicare aut quid homine non dicam christiano sed ingenuo magi est indignum quam quae dextra sunt sinistre accipere et quae bene fiunt tanquam non bono sed malo animo facta essent arguere denique quid magi nonlatin alphabet aut recte rationi minus consentaneum quam absque omni ratione de alienae cujuslibet ne dicam principum mentis sensu intentione praejudicium ejus pronuntiare et quaenam quaeso vel fingi potest ratio aut specie rationis cur rex noster se evangelicum si non est simularet esse praesertim hoc tempore illo ubi nunc est loco certe si non esset carolus carolus qui mori quam abnegare vel dissimulare religionem suam maluit sed carolus ludovici qui nullam aliam praeter dissimulandi artem tanquam principi necessariam filio suo commendavit poterat fortasse simulare se pontificium inter pontificios ut eo nomine gratior illis esset ut illos benevolentiores beneficentiores ad opitulandum ipsi promptiores alacriores redderet jam vero cum omnibus satis constet ex omnibus pontificiis hispanos inprimis nonlatin alphabet esse proinde ab illis quos vocant haereticos maxime abhorrere profecto non magi impium quam stolidum insanum esset aliquem apud eos exulantem illorum auxilio maxime indigentem aperte publice cum paulo profiteri se secundum illam quam illi haeresin appellant viam deum colere si eandem cum paulo religionem mente ac animo non amplecteretur quod si adhuc instent malevoli maledici urgeantque personatae tantum non syncerae religionis rege nostro argumentum esse quod primo parisiis apud gallos deinde coloniae apud germanos postremo brugis bruxellis apud hispanos semper autem ubique apud pontificios exilio suo vixerit respondeo eadem ratione probari posse davidem quoniam aliquandiu inter philistaeos commorabatur non amplius israelitem sed philistaeum fuisse sin regerant hoc invitum fecisse davidem cum saule pulsus proscriptus esset cum nulla ex duodecim tribubus quae eundem cum illo deum eodem modo colerent hospitio illum excipere aut vellet aut auderet idem nobis pro carolo nostro dictum esse existiment nam ille natali solo non rege sed subditis suis per vim expulsus regnis divino humano jure sibi debitis per summam injuriam exclusus nullo protestantium principum aut ordinum vel invitatus vel admissus ad illud quod unicum patebat refugium necessario se recepit quod fortasse aliis vitio verti potest sed non illi nam si illi deus optionem dedisset nemini dubium esse potest quin hospitium cum aliis exilii solatiis dum patria abesset reductionem patriam ad paternum cui natus est regnum restitutionem illis potius qui sunt ejusdem cum illo quam qui sunt diversae ab illo religione professionis debere maluisset itemque ex omnibus qui eandem cum illo fidei cultus normam profitentur vestros potissimum ordines elegisset quorum consilio patrocinio se suasque re omnes crederet commendaret noverat enim quam antiqua arcta inter regiam angliae familiam rempublicam vestram ab ipsa ejus origine intercesserat amicitia nobis quidem non inutilis sed vobis ut tunc re vestrae se habuerunt prorsus necessaria quam quidem amicitiam afflictissima conditione vestra non sine multa cum pecuniae tum sanguinis anglicani profusione ab elizabetha inchoatam deinde ab avo regis nostri jacobo maximis rempublicam ecclesiam vestram meritis auctam confirmatam postremo carolo patre sanctissime cultam nuptiis filiae suae ut credi par erat inviolabiliter sancitam stabilitam adeoque majoribus suis longa serie ad se devolutam quasi propagatam carolus filius sibi nunquam defuturam esse credidit praesertim cum sanioribus etiam inter vos politicis non minus ex vestra quam nostra esse videatur ne optime merita de vobis omnibus familia nefariis proditorum parricidarum machinationibus prorsus opprimeretur nam si vobis mercaturam exercentibus anglicae gentis amicitia propter piscationem portuum opportunitatem sit ut revera est omnino necessaria non minus necessarium erit ut anglia talem regiminis formam habeat cui vobiscum pacem colere quam bellum gerere magi expediat et praeterea ut isto regimine ad clavum sedeat cum quo vobis certum constans foedus inire liceat et quo majorum suorum exemplis edocto vestris erga ipsum meritis obstricto nihil est quod sperare fa est quod facillime impetrare non possitis primum igitur quod ante omnia cavere debetis est ne alia quam monarchica politeiae specie anglia obtineat secundum ne quem alium regnare patiamini quam cui sceptrum jure indubitatae successionis patriis legibus ac institutis manifestissime debetur nam quod spuria vitulamina hoc est adulterinae illegitimae plantationes sive familiis sive regnis altas duraturas radix non agent cromwellianae domus fortuna seu potius justissima dei illam vindicta nunc ostendit itemque quod foedera cum talibus inita arenoso fundamento merito sunt innixa nonnunquam eidem cum foederatis maledictioni divinae obnoxia quod ne vobis ordinibusque vestris contingat deum obsecro non potestis tamen opinor non vereri ne multiceps illa hydra quae ex nonlatin alphabet nuper tyrannide nunc pullulare incipit perniciem vestram aeque ac nostram brevi excrescat praesertim si reipublicae formam quo tendere videtur coalescat nam duabus tam vicinis eandem amasiam mercaturam scilicet ambientibus rebuspublicis nunquam inter se conveniet neque ullus bellandi inter vos finis erit donec vel vos illos vel illi vos non ad inopiam modo sed ad servitutem redegerint et illi quidem quomodo erga vos animati sint quam hostili odio vos etiam nunc flagrant non dissimulant nam prima post occupatum imperium quam pro rebus se gestis gerendis nuperrime ediderunt apologia quam egomet ipse vidi ac legi typis ut omnibus innotesceret impressam disertis verbis cromwellium patrem acriter acerbe perstringunt cum propter alia tum ob duo potissimum magna cum gentis anglicanae injuria infamia ut illi aiunt ab illo facta nempe injustissimum bellum hispanis illatum damnosissimam pacem vobiscum initam ex quo quid rebus domi constitutis facturi sint non opus est sphynge ut quis intelligat quod si ad veterem nimis per se potentem novus non minus formidabilis accedat hostis terra marique simul hoc est undique ubique oppugnamini cogitate quaeso quibus amicitiis fulti aut foederibus freti ad tantam belli molem vel amovendam vel sustinendam pares esse possitis una quidem est fortasse unica certe optimum expeditissima certissima addam etiam honestissima minime sumptuosa vos ex omnibus quae hinc vel inde vel aliunde impendent vel impendere possunt periculis extricandi ratio nempe si quod olim fieri oportuit illud vel nunc facere animum inducatis regem scilicet nostrum illos qui ejus sequuntur sequuturi sunt partes patrocinium vestrum recipere bellum quod utcunque vel nolentes habituri estis occupare potius quam expectare sed marti aleam inquies infoeliciter cum gente vestra non ita pridem experti sumus pacem quamvis non satis aequam omni bello anteferendam ducimus certe si penis vos esset vel pacem vel bellum pro arbitrio eligere sed bellum ut dixi vel durissimum servitutis jugum vobis vel invitissimis est subeundum servire autem cum liberam fortissimam gentem non deceat restat ut apud vos pro prudentia vestra statuatis bellum forense vel domesticum breve vel diuturnum utile vel damnosum victoriam denique facilem certam vel difficilem incertam habiturum eligere satius esse existimetis neque ex anteacto bello solis auspiciis vestris gesto de futuro quod assumpto societatem rege nostro gerendum suadeo conjectandum est multum mihi credite ad debellandum illum hostem solo regis nomine ponderis est momenti nam quamvis hactenus ut cyphra per se posita nihil valuisse videatur vobis tamen additus adjunctus vires vestras non augebit modo sed multiplicabit omnino insuperabiles efficiet adeo ut si bellum inferentibus vel propulsantibus confoederato comilitone aliquo opus fuerit ut certe erit nemo est ex omnibus totius orbis vel potentissimis principibus qui rege nostro quamvis nudo inermi non dicam magi fidelem sed nec magi efficacem ad victoriam de illo hoste reportandam aut velit aut possit operam vobis praestare nam caeteri principe vestrum quidem numerum vel navium vel militum possunt augere sed hostium vestrorum nec multitudinem nec vires possunt minuere talis est ille hostis ut nisi dividatur vix ac ne vix quidem vinci possit praeterea ut antaeus terra sic angli mari vel ab ipso hercule sunt insuperabiles navali itaque praelio si evitari possit non est cum illis confligendum sed cum lecta militum manu quibus regem nostrum aut praeesse aut saltem interesse oportet subito transfretandum et quocunque hoc fiat loco quam plurimis autem locis potest fieri non dubitandum est quam primum de regis adventu de vestra cum illo conjunctione subditis suis constiterit quin illa manus militum quantumvis exigua principio fuerit numerosissimum exercitum statim excrescat advolantibus nimirum hinc inde ad castra regis viciniores provincias incolentibus mox omnibus ubique locorum regni ad vindicandam corporum bonorum animarum libertatem certatim catervatim concurrentibus nam variata toties tyrannide nunquam emendata sed deterius semper mutata illorum conditione jam tandem intelligunt nusquam veriorem vel tutiorem quam sub bonis legitimis regibus libertatem esse neque ullum malorum suorum aut finem aut modum expectandum donec quae dei sunt deo quae caesaris sunt caesari restitutis omnia ad pristinam optimam tam sacris quam civilibus vivendi normam reducantur nam ut nunc re sunt nullus est omnino dei cultus nulla legum reverentia nulla majestas publica nulla salus aut securitas privata sed omnia susque deque habentur dum pauci ex faece plebis sectarii sectariis gladiatoribus stipati quicquid libet hoc est quicquid fieri non oportet faciunt et hanc oligarchiam nonlatin alphabet quae est tyrannidis specie omnium pessima rempublicam appellant adeo ut anglia nostra quae non ita pridem erat adhuc si bona sua nosset esse poterat omnium gentium liberrima foelicissima nunc mancipiorum mancipium facta sub non minus pudendo quam gravi servitutis jugo gemit quare non dubitandum est quin ad primam emancipationis oblatam spem omnes communi consensu sese erecturi sint quamlibet tam turpe jugum excutiendi ansam avide arrepturi adeo ut brevissimo tempore modicis sumptibus nullo fere cum periculo re possit confici aut si quid periculi siet nostrum erit non vestrum nam quamvis no sanguine nostro libertatem vestram redemerimus ad nostram tamen recuperandam paululum tantummodo pecuniae paucas nave aliquid insuper armorum commeatus bellici pro usura sanguinis nostri postulamus et speramus vos tandem effecturos ne nosofficio certasse priori poeniteat et ne sanguinem nostrum quem gratis profudimus pro ingratis etiam profudisse videamur certe nulli unquam genti magi optanda quam nunc vestrae oblata est aut esse potest occasio una eademque opera gratiam bene merentibus referendi suam ipsius salutem cum lucro gloria procurandi nam primo quid ad salutem imo vitam ut ita dicam reipublicae vestrae tuendam conservandam magi est necessarium quam angliam tam vicinam tam mari terraque potentem gentem non modo non habere inimicam sed habere semper consiliorum periculorum sociam contraque quoslibet hostes promptissimum fidelissimum hyperaspisten deinde quid utilius aut ad mercaturam hoc est ad reipublicae vestrae animam fovendam stabiliendam amplificandam efficacius quam navigationem per omnia britannicae ditionis maria habere securam piscationem scotia liberam omnes anglia scotia hybernia portus navibus vestris recipiendis recreandis itemque mercibus importandis exportandis paratos patentes postremo quid magi gloriosum omni laude magi dignum quam regem optimum optime erga vos affectum augustissimis natalibus ortum amplissimis regnis divino humanoque jure destinatum nunc vero nullo suo merito exhaeredatum exulantem patriam reducere paterno solio collocare nec non regnum nuper florentissimum nunc vero parricidis praedonibus occupatum oppressum libertatem asserere ecclesiam denique reformatam paucis ab hinc annis absit invidia dicto ex omnibus reformatis formosissimam nunc vero portentosis haereticorum opinionibus deformatam multiplicibus sectariorum schismatibus laceratam horrendis atheorum sacrilegiis tantum non perditam pristinae suae orthodoxiae pulchritudini patrimonio restituere haec autem omnia nobis tam utilia vobisque tam gloriosa facilius vestra republica quam quolibet alio principe praestari possunt et revera omnes qui domi aut foris sumus angli hoc tantum beneficium vobis potius quam ullis mortalium praeterquam nobismet ipsis debere malumus quod si hanc tam opportunam de nobis de vobismetipsis de divino numine bene merendi occasionem ut hactenus omisistis omittere porro pergatis aliunde fortasse ut dixit mardocheus estherae nobis erit liberatio non addam quod sequitur textu vos autem peribitis sed si libere quod sentio loqui liceat quicquid de nobis fiet aut multi qui nobis non male volunt mecum falluntur aut vos hujus consilii vestri sero frustra poenitebit sed meliora de vobis vobis speramus et deum patrem luminum indesinenter oramus orabimus ut det vobis mentem intelligere animumque velle illa quae ad pacem vestram aeque ac nostram revera pertinent sed quare aut quorsum inquies ego ad te theologus ad theologum haec scribo quae sunt politicorum propria aut si mihimet ineptire libeat cur tibi tantum otii tua esse crederem aliena ut cure recte quidem si essent aliena sed cum homines simus humani nihil alienum nobis esse putare debemus et multo minus quae ad christianos spectant aliena esse christianis praesertim si concivium nostrorum re agitur quibuscum necesse est etiam nosmet ipsos aut salvo esse aut naufragium facere quare dabis mihi veniam uti spero vir clariss si pro officio regi obsequio tibi debito ad te scripturus non potuerim mihi temperare quin ex abundantia cordis eloquerer quae saepius mecum cogitare soleo apud te effutirem sed scias interea velim hoc non jussu regis sed sponte mea facere uti si quid liberius aut imprudentius dixerim mihi solo solidum imputetur spero tamen talus temperamento usum fuisse ut nec amore nimio patriam nec perverso partium studio abreptus esse videar certe si quis belgas non belga amat eisque ex animo bene optat ego sum merito quidem utpote inter quos majorem decennii partem sic vixi ut etiam inter illos quam ulla alia orbis terrarum regione si patria non liceat mori mallem quare non possum non optare non possum non suadere imo non possum non sperare arctissimam indissolubilem inter gentem vestram nostram unionem per gentem autem nostram intelligo non factionem aliquam ab hoc vel illo demagogo ex visceribus plebis subito exhalatam post brevem corruscationem non minus subito labentem vel lapsuram nam cum talibus foedere sociari quid aliud est quam nubem pro junone amplecti sed verum integrum corpus politicum vero genuino capiti suo adnatum cujus falsa specie umbra nimium diu est quod hactenus decepti estis faxit igitur respublica vestra ut huic capiti hoc corpus iterum adhaerescat ut vos cum utroque firmius intimius quam unquam ante hac coalescatis intra paucissimos annos multas vidistis orbe britannico mutationes sed omnium pessima praesertim ut vos respicit est novissima cavete igitur ne sit ultima uno altero phaetonte jam excusso multiplicatis aurigis intenditur potius quam remittitur conflagratio vestram etiam domum ni matute prospiciatis propediem correptura prospicere autem huic periculo non potestis nisi phoebus noster vobis adjutus currum suum ocyus ascenderit benigniori aspectu quam cometarum aliquis aut velit aut possit nobis vobisque illuxerit haec vero adeo sunt perse clara ut nemo sit qui non videat quare ut omnia quae jam dixi quae saltem hac de dici possunt summatim complectar unica periodo absolvam nihil profecto est quod nostra vel regis nostri gratia vobis fieri flagitamus quod nobis non petentibus nulla ad no aut regem nostrum ratione habita vobis ultro fieri quam mature fieri non oporteat si vosmetipsos salvo esse velitis et tamen quicquid vobis vel ita fiet non recusamus quin illud totum quasi nostri solius gratia factum esset nobis omnino imputetur et no sic illud accepturos ut debitores pro tanto tam opportuno beneficio decet sanctissime pollicemur quae vero nunc ad te scripsi v cl si ponderati rationum momentis tu adjecto tui limatioris judicii calculo comprobaveris per licebit si tibi libet quibusvis amicorum tuorum eadem mecum tecum sentientibus optantibus communicare sin quae medium allata sunt vel inepta vel infirma vel non opportuna pro rerum temporum ratione esse censueris penis te esse volo vel silentio premere vel vulcano devovere vel quicquid tibi placuerit acsi tua ipsius essent de illis statuere superest ut prolixitatem hujus scripti qua vereor ne rescribendi moram plusquam compensaverim excusarem sed hoc quicquid alias erratum fuerit tu pro candore tuo vir humanissime eruditissime condonabis illi qui vestrae gentis est amantissimus ex collegio auriaco bredano datum junii tuae ipsius reverentiae observantissimus tuaeque amicitiae studiosissimus geo morley erratum pag lig lege rectae p l lege non opus est oedipo p l lege mo p l lege gemat p l lege ut si