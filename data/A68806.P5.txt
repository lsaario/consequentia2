dieu et mon droit tenir per ſeruice de chiualer eſt tenir per homage foi alte eſtuage tret ſuy garder mariage relifꝭ ¶et nota qu ſeruice de chiualer eſt ſeruice de terre ou de tenement pour armes porter en guerre en defence du roialme doit garder mariage relief ꝑ la raiſon que nul eſt able ne depoiar et ne puit auer conuſaunce darmes porter auaunt qu il ſoit dage de xxi an et pour taunt qu le ſeignour ne perdera ceo qu de droit doit auer qu la poiar de la roialme de rien ne ſoit enfeble ¶le roy voet per cauſe de ſountendre age que ſoun ſeignour luy auera en ſa gard tan que al pleyn age de luy ceſt aſſauoir xxi an tenir per graunt ſergeanti eſt ſi come vn home tient certeinz terrez ou ten̄tez de roy daler oue luy en ſoun hoſt ou de trouer vn home pour porter ſoun ban̄ oue luy en ce guerres ou mener ſon hoſt ou de trouer home darmes ou chiual ou hauberk ou tiel ſemblable ¶et la appent garder mariage et reliefꝭ ſi come il appiert en le tretiſe de gardes et relief tenir per petit ſergeanti eſt ſi come vn home tiēt de roy terres ou tenementez rendaūt luy vn cotel vn eſai vn cete vn ar • e ſaūz corde ou autre ſeruice ſemblable la volunte le premer feffour come il appiert en magna carta capitulo xxvi et la nappent garder mariage ne reliefꝭ ¶et nota qu home ne puit enir pergrant ſeriauntie ne per petit ſeriantie ſinon del roy tenir per eſtuage eſt tenir per ſeruice de chiualer et il appent garder mariage relief ¶et nota qu home ne puit tener ꝑ eſtuage ſinoun que il tiegne per homage pour ceo que eſtuage de comine droit repreſent luy homage come il fuiſt aiugge en anno xxi edwardi tercii ¶et nota qu eſtuage eſt vn certen ſomme dargent et doit eſtre leue per le ſeignour de ſoun tenaunt ſeloun q̄ le quantite de ſoun tenure quaunt leſtuage court per tout engleterre et ordeigne eſt per tout le counceyl de engleterre qu cheſcun tenaunt donera ſoun ſeignour et ceo eſt ꝓprement pour enſteyner la guerre ꝑ entre engleterre ceux de eſcoce ou de galeys et noun pa per entre autres terres pour ceo qu le auauntditez terres ſeroit de droit append la royalme de engleterre tenir per homage aunceſtrell eſt tener per certen rent neſt pa tenir per ſeruice de chiualer et la nappent gard mariage ne relief et nota qu homage puit eſtre dit en deux maneres aunceſtrell et homage de fait homage aunceſtrell eſt la ou vous ou vous aunceſtre ount tenuz de moy et me aunceſtres puis le temp de noun memorie per homage ſealte et certeyn rent ¶homage de fait eſt la ou • eo confeſſe vous meſmes tener de moy per homage rent et entaunt que ceſt homage comē ce per mon fait il eſt nome homage de fait ¶et nota qu homage aunceſtrell treyt luy vouche ceſtaſſauoir garrante del aunceſtres me noun pa homage de fait tenir per la courteſie dengleterre eſt tenur et la ou home prent femme enherite et ont iſſue fitz ou fille la femme deuie per cauſe de ceſt iſſue ſoit laiſne mort ou en vie le baron tiendra ceſt terre terme de ſa vie per la courteſie dengleterre et per la ley quar en ceſt ca le fee le droit remaynent en la perſon celuy de qu il tient et pour ceo ceſt tenaunt ne puit pa aliene en fee ne terme dautre vie et ſil face bien liſt celuy en le reuercion dentr tenir en fee ſimple eſt tenir aſcun home ou femme luy et ſes heir ſes aſſignes pour toutz iours tenir en frank tenure eſt tenir terme de ſa vie demeſne ou terme de autre vie quar en ceſt ca le fee le droit remaynent en la perſon celuy de qu il tient et pour ceo cell tenaunt ne puit pa aliene en ſee ne terme de vie▪ ſil face bien liſt celuy en que le fee le droit demoert dentrer tenir endower eſt lou home enherite prent femme et deuie leir entra endowera la femme de la tierce partie de tout ceo qu fuiſt ſoun baron en ſa vie en fee ſimple ou fee tayll et elle tiendra cellez terres pour terme de ſa vie come ſoun frank tenement tenir terme dans neſt forſ que chatell enfecte quar null accion eſt mayntenable enuers le termer quaunt recourer frank tenemēt quar null frank tenement eſt luy ¶leſſe terme dans eſt chaſtell real et lautre chatell eſt toutz biens qu eſt moueable tenir en morgage eſt tenir certeyn terme ſur condicion qu ſi le leſſour paie tauntes deners tiel iour qu il puit entrer ſi noun qu lautre eit fee ſimple ou fee tayll ou fraunk tenemēt et en cheſcun ca lou terres ou tenementez ſont dones home certeyn terme ſur condicion de ꝑte le leſſour pour faire le leſſe auoir pluis longe temp ou terme ſi lautre ne face ſi come la condicion eſt le terres tenementez apres le iour qu la condicion ferroit fait font tenus en morgage quaſi en mortegage ¶et nota qu ſi terre ſoit leſſe vn home en morgage en fee ſimple ou en fee tayll ſur condicion qu ſi le primer leſſour come deuaunt eſt dit paie tantes de deners tiel iour qu il puit entre ſi noun qu le leſſe eit meſme leſtate en le terres qu le leſſour luy graunte adepremes et ſi deuaunt le iour aſſis le leſſe ſoit diſſi il auera aſſ de no▪ diſſm̄ et en ca qu ſi le leſſe prent femme deine ſeſy deuaunt le iour aſſis ſa femme ſerra endowe ¶et nota qu ſi le leſſour apres la mort le leſſe ne paie le denier le iour aſſis adonques la femme tiendra ſa dower liſſue ſoun heritage ¶et en ca qu le leſſour le iour aſſis paie le denier al heir de le leſſe donq̄s il puit ouſter la femme leir auxi de tout la terre primerment leſſe ¶et ſi vn home done ſes terres vn autr en la taill rendaunt luy certeyn rent per vn entre pour defaut de payment le done p̄nt ſa femme deuie ſeſy la femme ſerra endowe ¶et en ca qu apres le rent ſoit ade rere le donour puit entre ouſtre le femme leir auxi ¶et nota qu ſi le terres ſoient leſſes vn home en morgage en fee ſur certeyn condicion le leſſe aliene le leſſour ſerra chace de payer le denier aliene noun pa ſoun feffꝭ come il eſt dit c tenir en burgage eſt tener et ſi come le burgoys teignent de roy ou de autre ſeignour terres ou tenementz rendaunt luy vn certeyn rent ꝑ outremēt la ou vn autre home qu burgoys tient daſcun ſeignour terres ou tenementz en burgage rendaunt luy vn certeyn rent per tenir en socage eſt tenir daſcun ſeignour terres ou tenementz rendaunt luy vn certeyn rent ꝑ pour toutz maneres de ſeruices ¶et nota qu tenir ꝑ ſocage neſt pa tenir ꝑ ſeruice de chiualer ne la appent garder mariage ne reliefꝭ mez il doubleront vn foitz lour rent apres la mort lour aunceſtr ſolounq̄ ceo qu ſoleynt paier lour ſeignour et il ne ſerront ouſtre meſure greues come il appiert en la treatiſe de gardes de relief ¶et nota qu ſocage puit eſtre dit en troy manerys socage en fraunk tenur socage en auxien tenur socage de baſſe tenur ¶socage en fraunk tenur eſt tenir fraunchement ꝑ certeyn rent pour toutes maneres de ſeruices come deuaunt eſt dit et de ceo le proſchen • aue • le garde qu leritage ne pourra mye deſcendre tan que al age de xiiii an ceſtaſſauoir ſi leritage veigne ꝑ le part le piere ceux de part la mier aueront le gard econtra ¶et nota qu gardyn̄ en ſocage face w • ſt▪ • erramye empeche de waſt me il rendra accompte al heir quaunt il 〈◊〉 ſoun pleyn age de xxi an et • e leſtatut de mar lebrige capitulo xv pour ceſt matier ¶socage en anxien tenur eſt tenir en anxien demeſne ou null briefꝭ court ſorſ que le petit brief de droit • los qu eſt appelle secundum conſuetudinem manerii ¶socage de baſſe tenur eſt ceo ou gen teignent qu ne ſoillent au • brief auoir qu le monſtrauerunt pour • ux diſcherge quaunt lour ſeignour eux diſtreynt pour faire autres ſeruices qu faire ne duiſſent et ceſt brief doit eſtr porte enuers lour ſeignours ceux tenauntz ne teignent ꝑ null certeyn ſeruices et pour ceo il ne ſount pa fraunkes tenementz tenir en fee ferme eſt tenir en fee ſimple rendaunt le ſeignor le value ou la moyte la tierce parte ꝑ et ne doit autre choſe fair me ſicome eſt continu en le feffement et qu tient en fee ferme doit faire fealte nient reliefꝭ tenir en fraunke fee eſt tenir en fee ſimple terre pledable le comine ley tenir en fee ba eſt tenir du voluntele ſeignour tenir en pure vilenage eſt affair tout ceo qu le ſeignour luy voet cōmaunder ¶la diffinicion de vilenage eſt vileyn̄ de ſanke de tenur et il eſt de qu ſoun ſeignour p̄nt redemption de ſa file •• er ou ſoy meſmes euſun̄chiſe▪ et ceſt qu le ſeignour puit oſter de terres ou tenementz ſa volunte ¶et nota qu sokmen neſt pa pure vileyn̄ ne vileyn̄ ne doit pa garder manage ne reliefꝭ ne faire autres ſeruices real ¶et nota qu tenur en vilenage ne ferra null fraunk home vileyn̄ ſil ne ſoit contenu puis le temp de uoun memorie ne vileyn̄ terre ne fera franke home vileyn̄ ne frank terre ne fera vileyn̄ frank ſinoun qu letenaunt ſoit continue franchement puis le temp de noun memorie me vileyn̄ fera frank terre vileyn̄ ꝑ ſſm̄ ou ꝑ clam̄ ſon ſeignour ¶et nota qu ſi vileyn̄ pourchace certeyn̄ terre prent femme aliene deuie deuaunt le clayme ou ſſm̄ de ſoun ſeignour la femme ſerra endowe ¶et nota qu en ceſt ca qu le ſeignour porte precipe qd reddat enuers laliene le qu vouche agarrante le iſſue le vileyn̄ qui eſt vileyn̄ la ſeignour il auera la vouche et ꝑ proteſtacion le ſeignour puit ſauer qu noun obſtante qu il plede oue vn vileyn̄ et ꝑ ceo ſoun vileyn̄ ne ſerra mye enfraū chiſe ¶et nota qu bastard ne ſerra iammes aiugge vileyn̄ ſi noun ꝑ coniſaunce de court ¶et nota qu ſi dette ſoit dene ꝑ vn ſeignour vn fraunk home il 〈◊〉 face deux home ſes executours le queux ſount vileyns al dit ſeignour deine le vileyns aueront accion de dette enuers lour ſeignour nient obſtant qu il plede oueſ que enx ſil face proteſtacion il ne ſerront ꝑ taunt en fraunchic pour ceo qu il ſont recourer le dette auaūtdit al oeps dun autre ꝑſon ceſtaſſauoir al oeps lour teſtatour nient al oeps demene ¶et ſi ſe tenaunt endower eit vn vileyn̄ le quell pourchace certeyn̄ terre en fee puis le tenaunt endower entre aliene en fee celuy en le reuercion puit congeablement entrer et ſi ſoit eſtope de ſoun entre il auera brief dentre caſu prouiſo vt dicitur ¶et nota ſi vn home graunte vn autre vn man̄ quipluſours villey ne ſont regardauntez pour terme de xx an ꝑ eſpecialte vndes villey ne pourchace certeyn̄ terres en fee ſimple le term̄ nauera greyndr eſtate en la terre pourchace qu il ad en la maner qu luy fuiſt primer g •• nte ¶et nota qu le ſeignour puit robber ſoun villeyn naufrer chaſtyſer ſa volunte ſalue qu il ne puit luy mahayme quar donques il auera appell de mahayme enuers luy ¶et nota qu vileyn puit auer trois accions enuers ſoun ſeignour ſcilicet appell de mort ſoun aunc appell de rape fait ſa femme et appell de mahayme ¶et nota ſi deux ꝑceuers portent brief de noiſte lun deux ſoit nounſuy le nounſuyt de luy ſerra aiugge la nounſuyt de ambideux iſſint que ſi le nounſ • yt ſoit apres apparens il ſerront ouſies de ceſt accion toutz iours▪ qar la ley eſt ti • l fauorem libertatis ¶et nota ſi deux ont vn vileyn en comine lun deux face luy vn numiſſion il ne ſerra mye enfraunchiſe enuers ambideux ¶et nota qu en brief de natiuo habendo il couient qu le ſeignour monſir cement il adueigna priue de ſank celuy villeyn̄ de qu il eſt ſeignour c et ſil ne nul de ſes aunceſtr ne ſoit ſeſy de null de ſoun ſank il ne gaynera ſile vileyn nad pa ſoun en court qu ꝑt record luy eſtre ſoun vileyn ¶et nota qu en brief de noifte ne pourront eſire mys pluſours neifs qu deux taun • ſolement et ho • introductum fuit prius odium ſeruitutis me en brief de libertate probanda pourront eſtre mys tauntz neifs come le pleyntif voudra ¶et nota qu ſi le neif de ſeignour ſoy fue en anxien demene de roy ou au tre vill preuelegie deinz lan iour le ſeignour puit luy ſeſyr et ſil demore en la dit ville ou lieu fraunchiſe par vn vn iour ſauns le ſ • n̄ide ſoun ſeignour il nad mye poair de luy ſeſyr en apres ſil ne va en eſtray dehors le ſuyſdit fraunchiſe c tenir en le tayll eſt lou home tient certeyn̄ terres ou tenemētz et eſt enfeffe ſur condicion luy et ſes heir de ſoun corp engendres cetera ¶et nota qu ſi la terra ſoit done vn home et ſes heus male et il ad iſſue male il ad fee ſimple et ceo fuiſt auigge en le parleament noſtre ſeignour le roy me qu lou terres outenementz ſont dones vn home et ſes heir male de ſoun corp engendres et il ad iſſue femall donques il ad fee tayll et liſſue femall ne ſerra mye enherite vt patet anuo decimo quarto edwardi tercii en vn aſſ tenir en tayll ap̄s poſſibilite de iſſue extient eſt lou terre eſt done vn home et ſa femme et le heir de lour deux corp engendres lun deux ſuruiue lautre ſauns iſſue entre eux iſſant il tiendra la terra termede ſa vie demene come tenaunt en le tayll apres poſſibilite diſſue extient et noun obſtante qu il face waſt il ne ſerra iames empeche de cell waſt ſait en ſoun temp demeſne ꝑ fyn̄ ne null autr maner ſil meſme ne veoit de ſoun eigne degre ¶et nota ſil aliene celuyen la reuercion nauera brief dentre conſunili caſu vt dicitur me il puit entrer ſoun entre eſt congeable ꝑ robertum thorp chiefꝭ iuſtic de roy tenir en fraunk mariage eſt tenir en le ſecounde tayll limitte en leſtatut de weſtm̄ ſecounde▪ capitulo primo et le feffour quitera le feffe de toutes maneres de ſeruices tan que le quart degre ſoit paſſe le feffour fera toutes le ſeruices ſuites durant la dit terme et puis le hei • le feffele ferroit pour ceo qu le priuyte de ſank eſt paſſe et ſil ſoit diſtr por ſeruice il auera brēde meſne enuers luy ſupp̄ qu il nient lez terres de luy me il nauera pa le foriugement ſil ne ſoit en auauntage de ſes iſſues ¶et nota qu apres la quart degre ſoit paſſe il ſerra attendaunt de tauntes de ſeruices le donour come le donour eſt attendaunt al ſeignour per amount et ſil face felonye pour quoy il eſt atteint le roy auera ſa terre pr terme de ſa vie naturell apres ſa mort ſoun iſſue ſerra enherite come per force de la tayll ¶et en ceſt ca null auera ſa terre per voie daſchayt ni ent pluis qu en autre tayll vt dicitur ¶et en ca qu le tenaunt deuie ſaunz heir de ſoun corp engendr la terre reuertera le donour come ferroit en la comine tayll et ſi home leſſa ſa terre vn autr en fraunke mariage rendaunt luy vn certen rent per il tiendra ceſt terre en le cominetayll nient en fraunk mariage quar perle rent reſerue ceſtes parolx liberum maritagium ſont tout ouſtreuient voides iſſint qu la tenur ſerra entenduz ſolonq̄ la tenur en le comine tayll ¶et nota qu le doun en fraunk mariage ad condicion annexe ad luy non obſtante qu il neſt pa expreſſement declare en le chr̄e del doun vt patet ꝑ ſtatut weſtm̄ ſecounde capitulo primo de donis condicionalibus ¶et nota qu home ne done pa terres ne tenementz en fraunk mariage forſ que loule femme eſt p̄ue de ſaunk le donour quar autrement naueroit home ne femme aſcun eſtat ꝑ tiel feffet forſ que terme de vie tenir en fraūk almoigne eſt tenir terr ou ten̄tes por dieu ſeruir ſeint eſgliſe doner ſaune faire null manere de ſeruice ſauns fealte al nour ou ſes heires ¶et nota qu en ceſt ca le donour eſt meſne luy doit acquiter fraunchement enuersle chief ſeignour et auxi ceux qu teignont en fraunk almoigne ne ferroit foialte me ceux qu teignout en fraunk mariage ferront tenir per elegit eſt lou home recouere dette ou dam̄ ꝑ briefꝭ deuers vn autre ou par conuſaunce ou en autre maner il auera de • leir vers luy vn brief iudiciall nome elegit dauer execucion del moy te de toutes ſes terres chateux exceptis bobus affus ſa caruces tan que le dette ou le dam̄ ſoient ouſtrement leues ou paye luy duraunt ceſt terme il eſt tenaunt per elegit ¶et nota ſil ſoit ouſte deinz le terme il auera aſſ de diſſm̄ apres vn reddi • ſi miſter ſoit ceſt don̄ par leſtatut de weſtm̄ ſecōde capitulo xvii auxi ꝑ le quite de meme leſtatut cely qu ad ſon eſtate ſil ſoit ouſte auera aſſiſe rediſſ ſi miſter ſoit noun obſtante qu il ſoit done ꝑ meſme leſtatut et auxi ſil face ſes executours deuie ſes executours entront puis ſcient ouſtes il aueront ꝑ lequite de meſme leſtatut accion come luy meſme ſuyſdit me ſil ſoit ouſte puis face ſes executours deuie ſes executours poutront entrer ſils ſoient eſtoppes de lour entre il aueront vn brief de treſpas ſur lour matere ca ¶et nota ſil face wafi en tout la terre ou en parcell ceſt home quile droit appent auera enuers luy mayntenaunt deinz la teime vn brief iudiciall hors de la primier recorde qu eſt noſme venire facia ad computandum par force de quel brief il ſerra enquisſil ad leue toutes le denier ou ꝑcell ſil ad leue null dener donques ſer • enquis ouſtre quaunt le waſila mounte et ſile waſt amounte ſinoun la value dell parcell de due deners quell ſount eſtre leues donques tauntz de denier del argent qu le waſt amounta ſerra brigge de la partye deles ſuiſditz deneis quex ſuer eſtr leues vers celuy qu ad droit donques ſerra il ent tout onſirement diſcharges nient pluys ſerra fait lautre tiendra le terres waſtes le autres terres ouſtr tan que il ad leue lau •• e parcell de ſes deners ſuiſdites me nota ſil ad fait pluis waſt que le auauntdit ſumme dargent que fuiſt eſtre leue mounte par xx liures ouſtr celuy qu ad droit ſerra diſcharge mayntenaunt de toutez le deners ſuiſdites recouera ſa terre pour la ſuperfluite de waſt fait ouſtre ceo qu mounte le dil ſumme il recouera ſes dam̄ ſengles meſme la ley eſt de ſes execut auxi de ceſtuy qu ad ſoun eſtat ¶et nota ſil aliene en fee ou terme de vie ou en la tayll tout la terr ou ꝑcell de la terre qu il tient ꝑ elegit ſi le alienacion ſoit fait deins le terme ou apres ceſtuy qu ad droit auera vers luy vn aſſ de diſſm̄ et couiēt qu il ſoient mys en laſſ ambideux laliene come lalienour noun obſtante qu lalienour denie mayntenaunt vnquor ceſtuy qu ad droit auera vers laliene ſoul asſ come ſil vſt eſte ſoun ſimple tenaunt terme dans ceo ꝑ lequite dell eſtatut de weſtm̄ ii capitulo xxio pour ceo qu il nad ſinoun chatell en effecte et meſme la ley eſt de ſes executours de ceſtuy qu ad ſon eſtate come eſt ſuiſdit ¶et nota qu en elegit ſi la ꝑtie pleynti demaunde execucion de le terr qu le dettour auoit iour de reconiſaūce fait ſi le vic retourne qu il nauoit rien iour de la reconiſaunce fait me qu il pourchaſe terr puis le temp douques la partie pleynt auera brief qu eſt appelle fieri pacias me la ley dun eſtatut marchaunt e • autre vt patetillar xvi ¶et nota ſi home ſue execucion de dette due ſur vn reconiſaunce per vn fieri facia le vic retourne qu le reconiſſour nad riens de terres • e de chateux il nauera null accion de terr ou chateux ſinoun ꝑ elegit vt dicitur qu briefꝭ ſi le vic retourne qu il nad riens de terre ne de chateux le iour c le reconiſe eſt ſauns recouere noun obſtante qu apres le elegit il reconiſour happe chateux quar apres le fieri facia lomme puit auer le elegit me non econtra en taunt qu le elegit eſt de pluys haut nature que le fieri facia ¶et nota qu ſi home recouere ꝑ brief de dette ſue vn fieri facia le vic rotourne qu la ꝑtye nad riens dount il puit fair • ree la partye cy auera donques le pleyntifꝭ vn capias ſicut alias plur et ſi le vic retourne le capias mitte vobis corpus il nad nens dont il puit faire gree la partie il ſerra maunde le ga • le de flete illon que demoura tan que il ad fait gree la partie ou autre pour luy▪ et ſi le vic retourne non eſt inuentus adonques iſſera lexigent enuers luy vt dicitur ¶et nota qu en brief de dette porte deuers perſon de ſeynt eſgliſe ſil nad rien de la fee le vic retourne qu il nad riens ꝑ qu il puit eſtre ſomme adō ques ſuera le pleynt brief eueſ que qu il face venir ſoun clerk leueſ que luy ferra venir ꝑ ſequeſtracion del eſgliſe ¶et nota qu ſi home porte brief de dette rec face ſes exec deuie il aueront execution non obſtante qu il ſoit deiz lan ꝑ vn ſcire facia ¶et nota qu ſi home porte brief daccompte rec puis face ſes executours deuie il aueront vn nouell accion daccompte come fuit aiugge anno xx edwardi tercii en vn scire facia pour quoy il ne doit pa accompter vt dicit ¶et en ca qu home porte brief de •• de biēs emportes rec face execut deuie il aueront accion non obſtante qu il ſoit deins lan ꝑ vn scire facia vt dicitur tenir per leſtatut marchaunt eſt lou home conuſt paier certeyn denier vn autre certeyn iour deuaunt le mair baille ou au • ga • deyn daſcun ville qu ad poiar de faire execution del meſme leſta • ut et ſi le oblige le dette come leſtatut voet ne paye le iour aſſis le dette rien de ſes biens terre ou tenementes ne pou • rount eſ • troues deins le gard le mair ou gardyen̄ auauntdit me en autres lieux dehors donques le reconiſe ſuera le reconiſaunce lobligacion en vn certificacion vic deſouth le ſeall le roy il auera hors de la chauncerie vn capias vic de qu counte il eſt de luy prendre mettre en priſon ſil ne ſoit clerke tan que il ad fait gree de la dette et vn quarter del apres ceo qu il ſerra pris il auera ſa terreliuere luy meſmes pour fair gree la partie de det • e et il puit vendre tan que il eſt en priſon ſavende ſerra bon eſtable et • il ne face gree deins la quarter paſſe adonques le reconiſe puit auer brief de la chauncerie qu eſt appelle extendi fac direct vic dextendr ce terres ce biens luy luy ſeſyr en le terres pour le tenir luy ce heires ce aſſignes tan que le dette ſoit leue ou paye ꝑ cell temp il eſt tenaunt ꝑ leſtatut marchaunt ¶et nota qu ſi precipit qd redd ſoit porte enuers luy il face defaute ap̄s defꝭ celuy en le reuercion prie deſtre reſceu il ne ſerr mye reſceu me ſſm̄ de terre ſerra agarde maintenaunt pour ceo qu le tenaunt ad ſi feble eſtat qu recouere den̄s luy ſerra aiugge vn diſſm̄ celuy en la reuercion ſurc • l p •• ra auer bon aſſ et meſme la ley eſt del tenaunt ꝑ elegit vt patet • illar xvi ¶et nota ſi execucion ſur vn eſtatut marchaunt ſoit agar de vn home per force de audita querela deuaunt qu il ad pleyt execucion il face execu • deuie ce executours naueront mye accion ꝑ scir • ac me brief ſurlour ca hors de la chauncie le iuſtic de tenir lour plee ſurlour ſuggeſtyon̄ puis aueront m̄laccion come lour teſtacour vt dicit ¶et nota qu en leſtatut marchaunt le reconiſe auera execucion de toutz lez terres que le reconiſour auoit iour de la reconiſaunce fait vnques puis per force de meme leſtatut ¶et nota que quaunt aſcun waſt ou diſtruction eſt fait per le reconiſe ou per celuy qui ad ſoun eſtat lez execut le reconiſour il auerount meme la ley come eſt ſuiſdit de le tenaunt per elegit et ceo per leſtatut marchaunt darr fait weſtm̄ ¶et nota ſi tenaūt per leſtatut marchaunt tient ouſtre ſoun terme celuy que ad droit puit ſuer enuers luy venir fac ad computandum ou entr tanſtoſt me autre ley eſt del tenaunt per elegit vt dicitur tenir en fraunk ferme eſt ſeruice de terre ou de tenement de quel terre ou tenement la nature eſt chaunge hors de ſeruice le chiualer et eſt fraunk ferme dont nappent gard mariage ne reliefꝭ rent ſeruice eſt lou vn home tient dun autre per foialte pur faire ſuyt ſa court rendaunt luy vn certeyn rent per pr toutes maneres de ſeruices ¶et nota qu ſi le ſeignour ſoit ſeſy de le ſeruices rent auauntdites ilz ſoient aderer il diſtreyne le tenaunt reſcue la diſtreſſe il puit auer aſſ ou brief de reſcous me il eſt pluis neceſſarie pour luy auer aſſ qu brief de reſcous pour taunt que per laſſ il recouera ſon rent ſes dam̄ me per le brief de reſcous il ne recouera me le repri fe le dam̄ ¶et nota que ſi le ſeignour ne ſoit myeſeſy del rent ſeruice ilz ſont aderere il diſtreyne pur eux le tenaūt repn̄t la diſtreſſe il ne puit mye auer aſſ me brief de reſcous et ne couient mye ſeignor de monſtrer ſoun droit ¶et nota qu ſi le ſeignour diſtreyne ſoun tenaūt en ſocage pur ſeruice de chiualer qu l neſt dedit de luy auowe pur m̄z le ſeruices en court de record il ſerra charge ꝑ tiels ſeruices ꝑ fynch termino hillar anno xlvi ¶et nota qu ſi le ſr ne puit mye trouer diſtreſſe per ii an il auera vers le tenn̄t brief de ceſſauit ꝑ bienniū vt patet ꝑ leſtatut de weſtm̄ ii capitulo xxi et ſi le tenn̄t deuie en m̄ le temp ſoun iſſue entr le ſr auera ſur liſſue brief dentr ſur ceſſauit ou ſi le tenn̄t aliene le ſr auera vers le aliene lauaūtdit brē me ſi le ſr ad iſſue deuie le tenaūt ſoit en arrerage de ditez rent ſeruices de le temp • le ſr pier del iſſue nemye del temp del iſſue il ne puit mye diſtreyner pur arrerage en temp ſon pier il nauera aſc aut recouer deuers le tenn̄t ou ſoun fitz ou aſcun autre pr eux pr ceo qu tiell aun̄tage eſt done ꝑ le ley et nota qu rent ſeruice eſt quel appent fealte et nota que rent charge annuell rent fe • ne appent pa fealte me il appent rent ſeruice de comine droit rent charge eſt la ou home garaunte certen rent iſſant de ſez terres ou tenementz vn autre en fee ſimple ou en tayll ou terme de vie perfait ſur condicion que quell heure que le rent ſoit derere bien liſt garaunte ſez heires ou affignez diſtreyner en m̄ la terre ou ten̄t ¶et nota qu ſi le rent ſoit derer bien liſt le garaunte ꝑ eleccion auer dannuyte ou il puit diſtreyneret ſi la diſtreſſe ſoit rauiſe de luy il ne fuiſt mye ſeſy adeuaunt il nauera mye recouer forſ que per brief de reſcous quar la diſtreſſe primerement fait ne done luy ſſm̄ forſ que ſil happe le rent adeuaunt quar ſil fuiſt ſeſy dell rent adeuaunt ꝑ happe puis le rent ſoit aderer il diſtr reſcous luy ſoit fait il auera aſſiſe en brief de reſcous ¶et nota qu en cheſcun aſſ de rent charge et dannuell rent en brief daunuyte couient celuy qu porte le brief demonſtre auaunt eſpecialte ou autrement il ne mayntenera aſſ me en mordaunceſtre ou formedoun en la diſtendr autres briefz en le queux title eſt done ou comprins perte de rent charge ou dannuell rent neſt mye beſoigne de mounſtr eſpecialte et meme la cauſe eſt en ceſt ca come eſt en rent charge tamen quere ¶et nota que ſi home garaunte rent charge vn autre le gnn̄te pourchaſe le moyte de la terredont le rent eſt iſſant tout le rent eſt exteint et ſi le garaūte releſſe le garaūtour percell de la rent vnquore tout le rent neſt exteint me en rent ſeruice le ley eſt altermēt quar nō obſtante qu le ſeignour auera le moyte pourchaſe de la terre • ount le rent eſt iſſant vn quor le rent neſt pa extient forſ que la moyte et auxi ſi le ſeignour releſſe tan que la moyte de rent le rent ſeruice neſt p̄ extient forſ que la moyte et la cauſe eſt de diuerſite pour ceo qu rent ſeruice puit eſtre ſeuere vn perſon mez nemie rent charge ¶et nota que ſi rent charge ſoit garaunte deux iointement lun releſt vnquor lautre auera la moyte del rent et auxi ſi lun pourchaſe le moyte de la terre dont le rent eſt iſſant il auera le moyte del rent de ſoun compaignoun et ſi vn diſſior charge la terre vn eſtraunge le diſſi perte laſſiſe reſ le charge eſt defete mez ſi celuy qu ad droit charge certeyn terre et vn eſtraunge feyne vn faux accion enuers luy qu nad droit recoure ra per defꝭ le charge demour • ¶et nota qu en ca qun pr ꝑtie ſoit ꝑentr deux perceuers pluis de laterr ſoit alotte lun qu lautre et celuy qu ad pluys de terre charge ſa terr lautre il happe le rent il mayntenera aſſ ſaūs eſpte et ſi le gnn̄te auoit en fee ſimple ou en fee tayll ad iſſue deuie ſi liſſue porte vn formedoun ou aſſ de mortdaunc il ne ſerra iammes charge demonſtr eſpte me ſi null pourpartie ſoit fait perentre eux donq̄s il eſt come en ca auauntdit en m̄ la maner ſi pourpartie ſoit lun doue ſa terre lautre reſeruaunt luy vn certen rent ou garaunte de m̄ la terre vn annuyte lautre de x de rent iammes ne ſerra celuy qu demaunde le rent charge demonſtrer fait ment pluys que en rent charge come eſt auauntdit ¶et nota que en lauauntdit ca ou rent charge eſt guitte deux celluy qu nad pa releſſe ne pourchaſe puit diſtr pour le rent ſur le gnn̄tour ou ſoun heir ou ſur le terre qu eſt en la mayn ſon compaignoun c rent sek eſt lou home tient de moy per homage fealte autres ſeruices randaunt moy vn certeyn rent ꝑ ieo garaunte ceſt rent vn autre reſeruaunt moy le ſeruices du autrement en ce ca ſi home ſoit ſeſy de certeinz terres quels tient daſcun ſeignour paramoūt aliene m̄z le terres ou tenementes vn eſtraūge tener du chiefꝭ ſeignour per ſeruices cuſtumes ent duez reſeruaunt luy vn certeyn rent ꝑ ¶et nota qu en rent ſek ſi home ſoit ſeſy del rent le rent ſoit aderere il ne pui • mye diſtreyner me il auera aſſ de diſſm̄ ¶et nota qu ſi rent ſek ſoit gnn̄te vn home ce heires le rent ſoit aderere lomme deuie leir ne pourra mye diſtreyner ne recourera le arre rage de temp ſoun piere ſi come eſt auauntdit en reut ſeruice ¶et en m̄ la maner eſt adir en rent charge ou annuell rent me en toutes le rente auauntdites leir pourra auer pour arrerage en ſoun temp demene tiell auauntage come auoit ſoun pier en ſa vie ¶et nota qu en rent ſek ſi homme ne ſoit ſeſy del rent il ſoit aderers il eſt ſaunz recourer pour ceo qu il fuiſt ſa folie demene enpremez quaunt le rent fuiſt graunte luy ou reſerue qu il ne preſt mye ſſm̄ del rent ſi come vn dener ou deux ¶et nota qu home ne puit mye auer ceſſauit per biennium en autre brief dentr ſur ceſſauit pour null rent ſek aderere ꝑ ii an mez ilz pourront tout ſoulement pour rent ſeruice vt patet predicto ſtatuto ¶ et nota • que en rent ſek il couient pour luy que ſue pour le rent ſek por mr̄e fait tenaunt ou autrement le tenaunt ne ſerra mye charge del rent forſ que lou le rent ſek fuiſt rent ſeruice adeuaunt come en ceſt ca ſr meſne tenaūt chuū deux tient per homage dautr foialte x de rent le ſeignour ꝑamont pourchaſe lez terres ou ten̄tz de le tenn̄t tout le sed tie forp̄s le rent eſt extient et pour ceſt cauſe ceſt rent eſt deuenuz rent ſek le rent ſeruice change qar ſōme ne puit diſtr pour ceſt rent qar en ceſt ca reluy qu demaunde le rent ne ſerraiammes chace de monſtre fait ne en ca de mor daunc aiell ne beſayle ne eſpte prceo qu ceſtez briefz de poſſeſſion cōprehē dount vn title demz eux meſmes ceſtaſſauoir que launc fuit ſeſy de meſme le rent continuum ſa poſſeſſion per cauſe de qu ſſm̄ la loy ſuppoſe qu eſt auxi auerable per pay tamen quere quar aſcuns ſuppoſont qu il couient affyn ſorce mounſtrer auaunt fait pour ceo qu rent ſek eſt vn choce encountre comine droit auxibien come rent charge me en aſſ de diſſm̄ en brief dentr ſur diſſm̄ porte de rent ſek il couient de fyn force mō ſtre auaunt fait pour ceo qu rent ſek eſt vn choſe encountre comine droit et aſſ de diſſm̄ brief deutr ſur ceſſauit ne conteignent demz eux null •• le me ſuppoſent vn diſſm̄ eſtre fait le pleyntif et dentendement de ley la diſſm̄ ne done null cauſe dauerrement encountre comine droit me de ſyn force il mounſtrer auaunt eſpete ¶et nota qu rent ſek en null manere puit eſtre reſerue nully en le tayll pour ceo qu nul reſeruacion puit eſtre encoūtre la tayll ne ai • gge null doun en la ley qar adonquesil enſu eroit qu home deueroit rent luy meſmes le quel doun ſerroit impoſſible en la ley c ¶suite ſeruice eſt venir la couit de iii ſemaignes en troy ſemaignes ꝑ entier pour ceo ſerra home diſtr nient amercye ¶seruicez real eſt venir la court dell lete ceo neſt forſ que deux foites en pour ceo home ſerra amercie noun pa diſtreyne ¶impreſſum per richardum pynſon