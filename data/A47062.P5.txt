de morbis hibernorum speciatim vero de dysenteria hibernica exercitatio medica apud academiam dubliniensem kalend quintilis mdcxcvii pro gradu doctoratus medicina recitata iohanne iones accesserunt sub calcem nonnulla de dysenteria epidemica londini impensis keble bibliopolae ad insigne capitis turcarum imperatoris vico vulgò dicto fleetstreet anno dc xc viii viro moribus literisque non minus quam stemmate et natalibus illustri omnibusque titulis majori dno iohanni philipps de castro pictonij agro pembrochiensi baronetto summi populi anglicani conventûs senatori honoratissimo hanc qualem qualem opellam medicam humillime summaque cum observantia dicat dedicatque johannes jones ad lectorem anglicanum praefatio monitoria ab evolvendo hoc libello nè te avertat titulus quasi solam spectet hiberniam neque tibi usui esse possit te sanè praemonendum esse duxi dysenteriam hibernicam nostrâ anglicanâ vèl minimùm discrepare cùm èt eâdem naturâ ijsdem signis atque etiàm causis unam aut alteram ex evidentibus si dempseris eâdemque omninò medendi ratione ambae paritèr gaudeant si quid autèm tibi sivè commodi sivè delectamenti inter legendum attulerit hoc opusculum erit qùod mihi gratuler èt sanè abundè gratulabor si quid autèm erratum est dabis tu mihi vicissìm veniam cùm scias quòd perindè sit humanum ignoscere atqùe est errare vale de morbis hibernicis cogitanti mihi diù seriò mecum perpendenti quodnam potissimùm thema mihi deligendum esset super quo apud vos academici nùnc verba facerem quod aùt prodesset vobis aùt saltèm quoquo modo placeret occurrit tandem placuitque prae alijs omnibus hoc unum de morbis hibernicis argumentum nam cùm gradum doctoralem disciplinâ medicâ apud academiam hibernicam florentissimam illam quidem longeque celeberrimam ambire mecum statuissem quosnam mihi morbos aùt aptiùs aùt commodiùs jam disceptandos ac discutiendos susciperem quàm qui eodem quo ipsa est academia titulo sunt insigniti haud tamèn adeò sum sussenus neque eâ sum fronte atque arrogantiâ ùt existimem posse 〈 nonlatin alphabet 〉 super istis morbis consummatam omnibusque numeris absolutam proferre utpotè qui sciam qualis sit mea tenuitas quàm longè atque etiam quot annos regionibus abfuerim id muneris eo potiùs animo recepi ut medici hujus locus medicâ maximè versatis viam adhuc usque quantum scio inculcatam quasi digito praemonstrarem eosque ad lucubrationes suis super istis morbis publicum edendas quadantenùs incitarem quâ quidèm prout suae ipsorum famae existimationi ità humanae gentis saluti compendioque magnoperè consulerent quippè si ad dysenteriae v gr naturam ac genium accuratè luculentèr enucleandum animum suum accommodarent canones nonnullos therapeuticos indè desumptos longoque usu sibi comprobatos ùt languâ vulgari conscriptos publici juris facerent • • boni quot illi mortales tàm dirâ peste vèl immune omnino praestarent vèl eâ demùm correptos libitinae faucibus eriperent nàm ùt taceam paucos esse alienigenas qui hùc locus appellunt quos iste morbu • nòn modo nòn corripit sèd miserandum modum excruciat quo •• squisque est vestrûm▪ qui non meminit adeoque qui non dolet lugetque feralem illam stragem quam nuperrimis annis exercitu anglicano dysenteria illa castrenssis ediderat usque quidèm eò ut milites invictissimos ac jàm tùm triumphantes plùs quàm decimaret longè pluribus morbo quàm hostili gladio interemptis verùm obitèr quasi 〈 nonlatin alphabet 〉 dictis ad rem ipsam propiùs accedam quod tamèn antè quam faciam praemonitos vos esse velim morbos istos non eo sensu hibernicos appellare ac si essent populo hiberno planè endemij ac gentilitij nondùm enim compertum est hujus insulae indigenas atque inibi primis usque incunabúlis enutritos ho morbos magìs esse proclives quàm reliqui quotquot uspiam sunt terrarum mortales sèd quòd plerique advenae statìm atque eò appulerint acritèr ab ijs impeti gravitèr plecti soleant praemissis duo omninò mihi videntur esse morbi qui sensu jàm dicto dici possunt hibernici dysenteria sc catarrhus de catarrho nihil quicquam impraesentiarùm disserendum esse apud constitui cùm iste morbus neque adeo frequentèr locis incidat parùm secum periculi apportet cui id quoque accedit quod hoc pensum mihi dudum praereptum fuisse videam cùm ab alijs tùm ab ipso maximè lowero qui de istoc morbo tractatulum planè palmarium exaravit omniumque manibus terendum posteris reliquit quapropter de dysenteriâ tantummodo quae sola apud vulgus morbus audit hibernicus verba jam facturus hoc agam dysenteria grammatico quidem laxiori sensu omnimodam intestinorum invalitudinem denotat verùm apud medico alvi tantummodò profluvium cruentum illud torminosum dysenteria appellatur morbus sanè si quis alius pergravis vèl inter affectus truculentiores haùd immeritò habendus utpotè qui cùm misellos se loborantes vèl atrocissimè torqueat haùd tamen citò jugulat ita siquidem feriens ut sentiant se mori quod sanè vobis abundè constabit si modò historiam typumqùe hujus morbi vobis ob oculos posuero historia autèm hoc ferè modo se habet primum symptomatum agmen ducunt horror rigorque quibus per horas aliquot graviter concussus aeger toto deinde corpore febrilitèr incalescit mox tormina quidèm gravissima subsequuntur deindè cruor manat isque modò ùt cornelij celsi verba repetam cum stercore semper liquido modo cum quibusdam quasi mucosis excernitur interdum quaedam quasi carnosa descenduut exulceratis tandèm intestinis frequens accedit disidendi necessitas dolorque ano est cum eodem dolore exiguum aliquod emittitur atque eo quidèm tormina intenduntur eaque post tempus aliquod levantur exiguaque requies est per totum autèm morbi decursum febre quâdam lentâ laborat aeger albescit ei lingua sitis importuna est prosternitur appetitus pallescit facies languescunt vires donèc tandèm macie absumptus doloribus confectus atque ut verbo dicam ad ultimam penè miseriarum lineam redactus diù quasi bivio haerere videatur nescius ipse nùm salutem recuperaverit àn verò cum morte commutaverit vitam historiam atque symptomata hujus morbi antè quàm finiam manumque de tabulâ deducam notare libet quòd nonnulli quamprimùm ex eo convalescere coeperint deteriorem hoc est hydropem incidunt quippè ex diuturno sanguinis intestina effluxu usque eò depravatur massa ejus ac depauperatur ut jam penè tota vappescens serosum laticem intra compagem suam retinere nequeat quìn aut vasis lymphaticis disruptis abdomen irruat aut arteriolarum osculis reseratis crura▪ pedesque depluat singula molem ingentem visuque faedam distendat sunt alia quaedam mala quae huic morbo nonnunquàm tanqùam symptomata succrescunt quae tamèn non tàm ipsi morbo quàm medicamentis medelam ejus vulgò àt perperam exhibitis originem suam debent phthisis sc oris aphthae atque hoc fit cùm remedio quocunque astringente arteriarum mesaraicarum oscula usque adeo obturata fuerint ùt cruor intestina antè amandari solitus intra vas jàm sua velùt incarceratur undè necesse habet ùt febrilitèr exaestuans molem ampliorem exurgens succos suos acriores modo tunicam o investientem deponat ibique ulcuscula illa quae vocantur aphthae progignat modò ipsam pulmonum substantiam propellat tuberculisque istis producendis ansam praebeat ex quibus disruptis ea fiunt ulcera quae phthiseos haùd dubiè ipsissimae sunt causae verùm hoc ultimo malo ij maximè tentari solent qui parentibus tabidis nati haereditario quòdam jure id sibi vendicant ambo haec symptomata ùt singultus qui tamèn dysenterijs epidemicis plerumque supervenire solet mortem esse propinquo saepenumero denunciant hactenùs vobis dysenteriae typum quasi vultum torvum illum satìs horrendum veluti speculo repraesentavi proximo loco causa ejus inquirendum est quae sunt tres conjuncta sc procatarctica atque evidens quod ad conjunctam attinet quae est ipsa ejus ratio formalis ea ex historiâ morbi jam nùnc suprà enarratâ omninò petenda est undè videtur esse febris quaedam sui generis quâ sanguis sivè fermento sivè veneno quodam inquinatus adeoque plus debito intumescens rapidiorem gyrum circumactus recrementa sua se simùl unà ex arteriarum osculis intesti •• deponit quibus paulo pst eroso sc quo illinuntur ••• ulcero progignuntur ex quibus humores perquàm acre jugitèr effluentes atque fibras eorum nerveas vellicantes nòn dolores modò atrocissimos sèd caeterorum non pauca suprà memoratorum symptomatum accersunt verùm cùm haec descriptio quaedam morbi ex phenomenis ejus maximè conspicuis deprompta potiùs dicenda sit quàm vera definitio ea quidem eò usqùe differenda est donec essentia hujus morbi nobis innotuerit quae tamen adhùc sicùt caeterorum omnium morborum profundo latet usque haùd dubiè latebit causa dysenteriae proeatarctica nihil aliud esse mihi videtur quàm 〈 nonlatin alphabet 〉 illa temperamenti proprietas quaedam quâ nonnulli ad hunc morbum procliviores fiunt quàm sunt alij hìnc utique fit quòd ex duobus v gr alienigenis hanc insulam petentibus pariquè omninò vivendi ratione utentibus hic totam inibi aetatem ab hoc morbo prorsùs immunem agat ille verò quamprimùm hùe pedem intulerit statìm eo corripiatur utriusque fiquidèm diversâ valetudinis conditione à variâ utriusque temperamenti ratione pendente nam cùm illo morbi semina utcunque antè latentia quâvis causâ evidenti sivè sit alimentum sivè aër sivè quodcunqùe aliud extraneum facilè actum reducantur perfectam tandèm morbi speciem efformentur altero cùm desit omnino morbi fomes causae omnes externae velùt bruta fulmina nihil prorsùs operantur adeoque neque ille nè hunc morbum incidat quicquam periclitatur temperies autèm illa peculiaris quae ad dysenteriam viam sternit àc praedisponit meâ quidèm sententiâ ejusmodi est quâ plethorā redundante praepo hente bile pori cutanei sivè ex ipsâ origine sivè ex causâ aliquâ externâ plus aequo constringuntur nam febribus plerisque quae corpus plenum biliosa simùl incidunt bilis enìm prae alijs quibuscunque humoribus ad turgescendum apta nata est sanguis supra modum intumescens intra vas sua contineri nequit si modò fuligininibus suis inter circulandum per poros cutaneos denegetur exitus quo siquidèm casu disruptis quibuscunque repagulis modò na • e modò cerebrum modo pectus modò denique quod fit frequentiùs▪ ad rem nostram magìs pertinet intestina erumpit quid autèm sit causae quòd hoc morbo adeò solennitèr constantèr ijsdem sempèr foribus se proripiat sanguis posthabitis caeteris quas supra nominavimus cùm sit nodus solutu perquàm difficilis malim ego meam eâ de ignorantiam ingenuè fateri quàm conjecturis ùt fit nescio quibus dubijs saltèm nedùm nugatorijs otio meo vestris simul auribus abuti quapropter praetermisso labore tàm inepto ad tertiam ultimamquè dysenteriae causam evidentem sc procedo mequè accingo causa dysenteriae evidens quae remota antecedens vocatur ea dicenda est quae procatarcticam antè sopitam quasi exuscitat ad vires suas exerendas instimulat undè tandèm hic morbus tanquàm ex ovo faetus integrè consummatur cùm autèm haec sit illa ipsa causa propter quam dysenteria maximè quidèm unicè hibernica denominanda est coujuncta enim sicùt procatarctica nullibi nòn terrarum una eademque est haùd ab fuerit naturam ejus aliquantò accuratiùs inquirere pauloque fusiùs super eâ disserere hâc autèm explicandâ ùt methodicè haec nostra dissertatio procedat si qui sunt apud vos tironum usui inserviat eiusmodi rationi nobis insistendum esse videtur uti sc primo ostendamus quae solent esse caūsae dysenteriae evidentes deindè demonstremus quâ ratione quo potissimùm nomine hibernia prae alijs regionibus ad causa istas aùt saltèm earum nonnullas producendas conferat cùm verò longum esset neque multùm ad propositum nostrum pertineret universas causa percurrere praecipuas tantùm principesque earum ùt maximè vulgares perstringemus praetermissis ultrò compluribus ab authoribus vulgò recensitis utpotè quae rariùs observationi medicae occurrunt adeoque ab ijs pompam magìs quàm usum ostentari solent inter evidentes autèm dysenteriae causa vèl prima sibi vendicat immodicus fructuum immaturorum esus quod ferè fit autumno quo tempore pueri ejusmodi fructibus sese supra modum ingurgitantes hunc morbum catervatìm incidunt atque ex eo usque adeò pereunt ut schedulâ ferali eâ tempestate londini hebdomatìm editâ haùd exiguum defunctorum numerum complere soleant atque hoc eò fit quòd ex talus fructuum precocium ingluvie tanta humorum crudorum copia corpore coacervatur ùt neque ventriculo ritè concoqui neque sanguine deinceps assimilari possint unde turba illa febrilis oritur quâ sanguis humores istos ex sinu suo amandare nititur quod cùm per poros cutaneos eâ anni tempestate densiùs constrictos efficere nequeat intrò eos versus intestina magno impetu deturbat atque ibi ipsis perindè ac sibi exitum quaerit facitque hùc etiam spectat atque ejusdem est farinae musti vèl aliûs cujusvis liquoris spirituosi recentis sc nèc dùm faecibus suis depurati liberior potatio atque hoc quotidiè nostrâ angliâ compluribus incautis accidit qui sivè animi sivè negotij causâ per argum herefordiensem ubi magna est vi pomacei itinerantur quippè ejus vini nondùm defaecati sivè novitate sivè dulcedine capti dùm id se nimiùm ingurgitant hunc morbum saepè saepiùs incidunt ex reliquis dysenteriae causis evidentibus ùt hanc rem tandèm compendium redigam una solet esse insueta carnium maximè praepinguium locis palustribus depastarum ingluvies altera est aër crassus paludosus atque insimùl calidus atque ambae hae causae novissimae propriè quidèm ad hiberniam pertinent eamque speciatim respiciunt cùm nemo uti mihi videtur sit advena qui hoc morbo tentatur quin invaletudinem suam potissimùm causis acceptam referat quâ autèm ratione quo pacto id fiat proximè sanè quàm potero summatìm exponam et primo quidem de aëre▪ taedio autèm esset ut supervacaneum de naturâ aëris ejusque phaenomenis hìc locus plura proferre coram tàm erudito philophorum grege consummatissimis nobilissimi boylaei libris eâ de conscriptis haùd dubiè assiduè versato id unum tantummodò quoniam ad hanc rem quae nobis nunc est prae manibus explicandam plurimùm confert notare libet hunc sc omnem qui terrarum orbem quaquaversùs circumscribit aërem quique idproptèr atmosphaera vocatur ex effluvijs tantùm terraqueis vi solis altum sublatis constare adeoque de naturâ atque indole cujusque locus ex quo exhalari solet omninò participare ex quo necesse fit ùt aër qui jugitèr pulmones nostros inspiratur cum ipso sanguine spiritibusque nostris intimè commiscetur quamplurimùm ad valetudinem humanam▪ cùm prosperam tùm adversam conducat atque hoc quidèm nè plura▪ exempla quae penè sunt infinita hùc proferam nonnullis angliae regionibus paululo intervallo ab invicem distantibus usque adeò constat ùt quartanâ febre laborantibus quae palustribus depressis cantij locis adeò inter advenas increbrescit omnemque penè vim medicamentorum eludit aliam ejusdem regionis partem campestrem puta apricam vel paulisper divertisse ibique paulùm respirâsse certissimi penè sit instar remedij sin vero cantij spissior humidiorque aër ad ouartanas progignendas tantum possit quid ni aër hibernicus proptèr situm occidentalem calidus proptèr ingentium paludum multitudinem crassus propter nemorum densorum copiam umbrosus ad progignendas atque fovendas exterorum corporibus dysenterias aequè conferat id autèm ipsum efficit nòn modò densitate suâ eorum poros suffarcinando quo minùs sanguinis halitus fervidiores eà sibi exitum inveniant sèd aliena quaedam atque heterogenea fermenta pulmonum ope sanguini impertiendo ad quae foràs eliminanda accensâ febre cùm natura alias ea non poterit per arteria intestinales cum ipsis unà sanguinem exterminat ut dicam tandem quod sentio aër qui radijs solis per nebula continuò transmissis nimiùm incalescit quique simul vaporibus ex stagnantibus putridisque paludibus exhalatis plurimùm humescit prae alio quocunque aëre humani corporis humores corrumpit simùl labefactat nàm sicùt caliditas aëris partes corporis attenuando faciliorem vaporibus sanguinem introitum conciliat ità humiditas ejus humores adeò immensum auget ùt nòn modò spiritus indè opprimantur sèd sanguis ipse cùm ob febrem turgescat ob plethoram intra vas sua contineri nequeat necesse habeat exitum sibi quaquà datur porta quaerere eàque erumpere atque hinc illae lachrymae hìnc dysenteria quod autèm de hujusmodi aëris incommodis jàm dictum est nihil se novitatis habet cùm multis retrò seculis ab antiquitate ipsâ usque adeò sit animadversum ùt tanti mali remedium nihil nòn laboris sumptûs impenderit sìc plinio jàm olìm memoriae proditum est quòd campis thessalicis qui philippi urbem circumambiunt cùm incolae effossis summâ operà impensis aquaeductibus aqua inibì stagnantes aliò derivassent àc divertissent adeoque solum ipsum exiccassent tanta exindè insecuta est aëris tempestatum atque ipsius coeli mutatio ùt tota illa regio ex perquâm insalubri saluberrima sit facta atque horum exemplo nuperrimis annis haùd dispari incolarum compendio hoc idem factum est tàm insulis americanis ad coronam angliae pertinentibus quàm nonnullis paludosis ipsius angliae comitatibus satisquè compertum est quo hâc nostrâ hiberniâ tot nemora usum navium caesa atque tot paludes agriculturae commodum exiccatae fuerint aërem hibernicum usque adeò salubriorem statum fuisse perductum ùt neque pluvijs nebulisque neque dysenterijs alijsuè morbis producendis aequè jam sit atque olim propensus atque de aëre quatenùs dysenteriae hibernicae causa est haec hactenùs de alterâ jàm causâ evidenti quam ad hiberniam quoque propriè spectare diximus inususitâ sc carnium praepinguium locis palustribus depastarum ingluvie proximè disserendum est quae quidèm causa licèt haùd sit adeò universalis atque altera neque omnes omnino advenas cujuscunque sint sortis aequè attingat ei tamèn plurimùm ancillatur auxiliaturque usque eò ùt progigendis dysenterijs hibernicis apud exterorum vulgus haùd exigui fit momenti pythagorica siquidèm vicinarum gentium plebecula quae sedibus suis asperioribus relictis hiberniam sese quotidiè confert quaeque domi solis lacticinijs victitans vìx unquàm carnes degustaverit nil mirum inquam si talis plebecula quamprimùm ad hanc insulam appulerit feracissimam illam omnium que rerum cornucopiâ affluentem statìm sese carnibus ingurgitet utpotè quae sint ùt olìm notavit eustathius palato quàm quaevis alia alimenta gratiores hic locus propter summam pecudum viliori pretio emantur verumenimverò cùm nulla non perniciosum sit praeter casam fugere ad extremum derepentè transire magno sanè suo id facit malo incautum vulgus dumque suae indulget gulae saluti haùd parùm officit ùt scias sc ubicunque dulce est ibì acidum inveniri hoc enìm pacto non modò ingens humorum saburra futurum dysenteriae proventum congeritur sed nova indè inusitata fermenta cùm ventriculo tùm caeteris visceribus impinguntur quae quidèm fermenta partìm praeterlabente sanguine se suscepta partìm cum chyloso simùl latice ipsum deposita cùm alienâ prorsùs sint sanguine naturâ adeoque ab ipso substantiam suam assimilari nequeant luctam illam tumultum febrilem excitant quo natura tàm inimicos hospites ex gremio suo amoliri nititur àc tandem intestina omninò amolitur sìn verò hujus rei mantissam id qnoque accesserit quòd pecudes quarum carnes dicto jam modo vulgo exotico incautè devorantur locis aquosioribus paludosis depascantur quod ferè fit hiberniâ plurimùm indè hoc malum adaugetur quod olim suâ animalium historiâ observavit aristoteles cuilibet hanc rem vèl minimùm perpendenti de facili constabit ùt veritas tàm luculenta pluribus sui confirmationem verbis haùd opus habeat atque de causis dysenteriae evidentibus dequè ijs speciatim quae proprìe spectant ad hiberniam haec dictum sunto quod ad hujus morbi prognosin attinet ùt hanc quoque rem quadantenus attingam frustrà omninò hic esset ea denuò repetere quae de hydrape de aphthis de phthisi de singultu suprà memoravimus quibus tamen hoc unum annectendum est quòd sc dysenteria modò nòn epidemicè grassetur tùnc enim aequè penè est atque ipsa pestis lethalis si genio arbitrioque suo relinquatur neque astringentibus narcoticisvè imperitè atque intempestivè coereeatur utcunque longum protrahi summis doloribus stipari soleat ad postremum tamèn salutem ut plurimùm terminatur hucusque de naturâ ùt signis causisque dysenteriae hibernicae disseruimus quòd si verò parùm reserat quid facit morbum sèd quid tollat haec omnia incassùm nì quaedam insupèr de curatione ejus subjungantur cùm autèm curatio cujuslibet morbi duabus omninò intentionibus innitatur unâ quâ praecavetur nè fiat alterâ quâ jam factus tollatur quarum prima prophylactica altera therapeutica nuncupatur de utrâque dysenteriam hibernicam curandi ratione specie paucula jàm verba faciam dysenteriae hibernicae curatio prophylactica duabus hisce indicationibus constat prima est ùt pori cutanei quantùm maximè patuli serventur quò sivè per diaphoresin sivè per insensibilem transpirationem halitus sanguinis fuliginosi èa foras exeant neque necesse habeant foribus istis praeclusis intrò sese versùs intestina recipere ibidemque exitum sibi quaerere huic indicationi abundè satisfaciet quisquis sese vestibus adversus externa frigora paulò praeter solitum muniverit qui vespertinam ùt nocturnam auram sedulò vitaverit quique ad labores atque exercitia impigrum se praestiterit indicatio altera prophylactica est ùt summâ religione fugiantur quaecunque corporis habitum ad plethoram disponunt quaeque bili progignendae ansam praebent ùt ea omnia quae nova inusitata fermenta sanguini visceribusque impingunt hoc siquidèm pacto cùm neque sanguis ob plenitudinem nimiùm vas sua distendat neque propter bilem turgescat neque propter alienas adversasque sibi particulas tumulius febriles efferetur nulla nòn dysenteriam producendi occasio praeciditur atque praecavetur hanc indicationem nè sim prolixior abundè satis adimplebit quisquis ille sit advena qui primo suo hanc insulam appulsu temperanter vitam egerit sequè victu tenuiori parcoquè aluerit nèc nòn alimentis hibernicis nòn nisi paulatim assueverit sin verò vèl omissis vèl non obstantibus plethora usque adeò ingruerit ut metus sit nè indè dysenteria enascatur danda est opera ut tollatur quamprimùm quod quidèm facile est factu si modò tantum sanguinis incisâ venâ emittatur quantum suffecerit ad massam ejus usque adeò deplendam ùt vitale illud flumen intra alveos suos levi cursu fluat neque necesse habeat quoscunque aggeres sibi obvios arietare eosque perrumpere ad istam quoque plethoram minuendam haùd minùs expedit ùt ventriculus primaeque viae aliquotiès eluantur ùt bilis alijque humores inibi stabulantes foràs expurgentur atque de praeservatoriâ dysenteriam hibernicam curandi methodo haec impraesentiarùm suffecerint verumenimverò medici est nòn modò quâ ratione praecavendi sunt morbi demonstrare sèd morbis ipsis si quem invaserint quantum poterit mederi sic qui ex pharo accensis facibus praeternavigantem navem de juxtà latentibus scopulis evitandis praemonuerit licèt rem perhumanam fecerit toto tamèn humanitatis officio haùd fungetur nisi eandem navem vi turbinis ijsdem scopulis illisam quantum se est instanti naufragij periculo eripuerit procedamus itaque bonis avibus ad curationem dysenteriae hibernicae therapeuticam quae quidem tres indicationes complectitur prima est ùt humorum turgescentia quâ sc 〈 nonlatin alphabet 〉 intestina irrumpunt compescatur secunda est ùt ipse sanguis èa tendens aliò revellatur àc divertatur tertia ut humores morbifici tàm sanguine quàm primis vijs redundantes foràs eliminentur prima ùt secunda intentio phlebotomiâ ultima catharsi utrâque verò saepiùs si opus sit repetendâ omninò absolvitur atque haec tàm simplex brevisque medendi ratio si ritè àc prudentèr administretur usque adeò curandis dysenterijs modò ad eam ferendam vires suppetant utramque facit paginam ùt si quis plura nisi ad leniendam symptomatum atrocitatem addiderit ausim longo id usu edoctus affirmare illum aut frustrà aùt perperàm id facturum si quis autèm sit qui hìc reclamaverit atque adeò qnaesiverit quo demùm pacto tractandus sit aeger dysentericus extremo morbi stadio cùm sc eò imbecillitatis pervenerit ut neque catharsin neque venaesectionem ferre possit huic sanè audactèr id regeram si modò aeger ad incitas redigatur omnia naturae potiùs esse relinquenda quàm morbum sivè stypticis sivè narcoticis alijsvè id genus medicamentis impugnandum cùm longè satiùs sit eum nòn curare quam occidere quò enim spectat vèl eo ultimo hujus morbi stadio narcoticorum atque astringentium usus nisi ut eò hostis teterrimus vel ipsis sanguinis amplexibus vi quâdam praeposterâ detineatur undè nova febris accenditur aphthae ùt singultus enascuntur fatales lethi instantis praenuncij sìn autem eò re angustiae redierit ut aeger propter summum languorem medendi methodum suprà laudatam haùd sit ferendo non est tamèn quòd animum despondeat vèl spem recuperandae salutis abjiciat modò tantillum habeat virium quantum suffecerit sivè ad masticandum rhabarbarum seù potiùs ad equinum suillumvè fimum vehiculo quovis grato solutum deglutiendum cujus ego remedij vires utcumque vile triviumque sit curandis dysentericis etiàm conclamatis multotiès exploratas habui quod tamèn effectum dat neque vi stypticâ vas sanguifera corrugando neque narcoticâ cruoris spirituumque motum sistendo sed planè salis sui volatilis ope quo abundè scatet coagulationes sanguinis solvendo ejusque adèo massam pristinum sanumque statum restituendo quod quidèm exindè satis constat quòd pleuriticis rheumaticisque perindè ac dysentericis insigniter prodesse soleat hùc etiàm spectat quoniàm eâdem est indole remedium illud planè aureum clariss viro io rayo synopsi suâ memoratum neque hìc locus propter egregiam quam non ità pridèm exercitui anglicano hiberniâ gravissimâ dysenteriâ laboranti tulit opem sine piaculo reticendum fungosa sc substantia nucleus juglandis lobos intercedens separans exiceata pulverizata vinoque modicâ quantitate exhibita nè cui autèm persuasum sit particulis nescio quibus astringentibus ab hoc remedio tàm admiranda praestari clariss • authore statìm subjungitur pleuritidem ab eo non minus quàm dysenteriam tolli argumento satis luculento non stypticâ illud sed sanguinis coagulationes solvendi vi pollere jam verò ad dysenteriae symptomatum curationem quod attinet nàm pauca etiàm de hâc dicenda sunt nòn est quòd ei diutiùs immoremur cùm ipso morbo fugato ea omnia sese quoque unà ut plurimùm fugam conjiciant agnosco tamèn lubentèr unum vèl alterum esse symptoma quod opem medicam ultrò invocat quasi passis manibus implorat tormina sc atque intestinorum ulcera quae quidèm tormina hunc morbum carceribus usque ad metam comitari solent adeoque sunt immania uti omnem humanam patientiam vincerent nisi • dynis cautè prudentèr exhibitis rabies eorum demulceatur cùm autèm id idem quod dolorem levat haemorrhagiam quoque sistat magnoperè cavendum est nè dùm uni medemuur eâdem operâ aliud accersamus malum intestinorum ulcera statìm profligato morbo plerumque evanescunt sìn verò diutiùs perseveraverint medicamentis balsamicis temperatis sivè ore sumptis sivè sedem injectis facilè quidèm brevì tolluntur atque hoc pacto quale quale hoc meum de dysenteriâ hibernicâ tentamen ad umbilicum perduxi eique jam nùnc statìm colophonem imponerem nisi id ratus essem vobis rem hàud ingratam facturum si coronidis loco pauca quoque de dysenteriâ epidemicâ ùt ùt ea sit aliquantùm extra olea subjunxerim quae quidèm dysenteria licet quoad aliquammulta symptomata cum eâ vulgari sivè sporadicâ de quâ no jam suprà tàm prolixè verba fecimus plurimùm conveniat tamèn quoad eorundem symptomatum atrocitatem quoad morbi ipsius contagium atque exitum ùt medendi methodum toto ab eâ quod aiunt coe •• discrepat quod vobis eò luculentiùs constabit si modò utramque speciem hinc indè comparavero quasi trutinâ quâdam coram vobis suspendero nè autèm cramben hìc recoquam ea repetendo symptomata quae sunt utrique communia utiquè de quibus suprà sat fusè jam actum est primo loco observatu dignum est quod cùm valgaris illa dysenteria unum fortè fortuna singularem hominem hìc illìc adoriri soleat neque ultrà progrediatur epidemica longè latequè grassatur neque modo privatas aedes pagos vicos atque urbes sèd amplissimas quaquà latissimè patent regiones ipsâ nòn minus peste depopulatur 2o cùm hic morbus quamcunque classem eam redegeris nunquàm nòn febrem sibi comitem adsciscat ea quidem febris quae vulgarem illam consequitur semper lenta mitisque est neque ullis mali moris symptomatis stipatur ea verò quae epidemicam comitatur nòn modò illâ alterâ longè est intensior àc praecipitantior sèd teterrima secum adfert cerebri nervorum ventriculus symptomata phrenesin sc convulsiones quo nihil magi horrendum est singultum quò cùm semèl perventum fuerit vix salus ipsa aegrum servare potest 3o cùm dysenteria vulgaris lento pede incedat nèc nisi longo temporis spatio metam attingat àc tum demùm salutem plerumque desinat epidemica longè velociùs cursum suum peragit rarò alitèr atque mortem terminatur 4o quod ad utriusque dysenteriae medendae methodum attinet usque eo illis quoad istam rem nòn convenit ùt nil minùs quàm ipsi antipode ab invicem distare adeoque neque idem commune nomen meruisse videantur quippè phlebotomia catharsis quibus vulgaris dysenteriae medendae rationem maximè pendere diximus epidemicâ curandâ usque adeò nòn prosunt ùt vèl plurimùm noceant certoque penè sint exitio quisquis epidemicae mederi vult necesse habet ut alexipharmacis atque diaphoreticis omninò incumbat quibus solis tota ejus medela absolvitur atque id mihi quod liceat pace vestrâ hic commemorare abundè satis compertum est cùm non ità pridèm dysenteriae epidemicae curandae operam navarem quae oras omnes maritimas complurium walliae australis regionum ampliùs triennium pervagata est ijsque locis adeò immanitèr desaevijt tantasque strages edidit ut aedibus nòn paucis vix unus aùt alter superesset qui sepulturae traderet defunctos cùm variae medendi rationes ab alijs ad tàm immanem hostem debellandum e què finibus nostris amoliendum diù excogitatae frustraquè tentatae fuerint tandèm aliquandò alexipharmaca atque diaphoretica quibus solis uti jam dictum est succumbit tàm effraenata pestis egregiam ab eo victoriam reportârunt siquidem medicâ secùs atque militari qui è morbi manibus aufugit atque evasit ipsum planè morbum vicit ac superavit finis